EVROPSKI SUD ZA LJUDSKA PRAVA 

ČETVRTI ODJEL

PREDMET HAMIDOVIĆ protiv BOSNE I HERCEGOVINE

(Aplikacija br. 57792/15) 

PRESUDA

STRASBOURG

5.12.2017. godine

Ova presuda će postati konačna u skladu s uvjetima iz člana 44. stav 2. Konvencije. U presudi su moguće redakcijske izmjene.

U predmetu Hamidović protiv Bosne i Hercegovine, Evropski sud za ljudska prava (Ĉetvrti odjel), zasjedajući u vijeću u sljedećem sastavu:

Ganna Yudkivska, predsjednica,
Vincent A. De Gaetano,
Faris Vehabović,
Egidijus Kūris,
Carlo Ranzoni,
Marko Bošnjak,
Péter Paczolay, sudije,
i Andrea Tamietti, zamjenik registrara Odjela,

nakon vijećanja na sjednici zatvorenoj za javnost dana 17.10.2017. godine, donio je sljedeću presudu koja je usvojena navedenog datuma:

POSTUPAK

Postupak u ovom predmetu pokrenut je na osnovu aplikacije protiv Bosne i Hercegovine (br. 57792/15) koju je prema ĉlanu 34. Konvencije o zaštiti ljudskih prava i osnovnih sloboda („Konvencija“) Sudu podnio državljanin Bosne i Hercegovine g. Husmet Hamidović („applikant“), dana 6.11.2015.
Aplikanta je zastupao g. O. Mulahalilović, advokat iz Brĉkog. Vladu Bosne i Hercegovine („vlada“) zastupala je zamjenica zastupnice, gdja Z. Ibrahimović.
Aplikant se posebno žalio, pozivajući se na ĉlanove 9. i 14. Konvencije, da je kažnjen jer je odbio da skine kapu dok je davao iskaz pred kriviĉnim sudom.
Dana 24.03.2016. godine, pritužbe iz taĉke 3. ove presude dostavljene su vladi, a preostali dio aplikacije proglašen je nedopuštenim prema pravilu 54. stav 3. Pravila Suda.
 

ĈINJENICE

I OKOLNOSTI PREDMETA 

Aplikant je rodjen 1976. godine, a živi u Gornjoj Maoĉi.
Dana 28.10.2011. godine, g. Mevlid Jašarević, pripadnik lokalne skupine koja zagovara vehabijsku/selefijsku verziju islama (u vezi s ovom skupinom vidi Al Husin protiv Bosne i Hercegovine, br. 3727/08, taĉka 20, 7.02.2012.), napao je Ambasadu SAD u Jedan policajac je teško ranjen u tom napadu. U aprilu 2012. godine protiv g. Jašarevića i još dvojice pripadnika te skupine podignuta je optužnica u vezi s tim dogadjajem. G. Jašarević je na poslijetku proglašen krivim za terorizam i osudjen na zatvorsku kaznu u trajanju od petnaest godina. Drugu dvojicu optuženih sud je oslobodio optužbi. Relevantni dio prvostepene presude donesene u tom predmetu, u kojem je opisana vjerska zajednica kojoj je pripadao i aplikant, glasi:
„U svom izvještaju /nalazu i mišljenju kao i na glavnom pretresu, vještak Azinović je sa nauĉnog aspekta razjasnio pojmove „vehabizma“ i „selefizma“:

‘...

Selefijske zajednice u BiH, poput one u Gornjoj Maoči (u kojoj su u vrijeme izvršenja napada optuženici živjeli), često su izolirane i nepristupačne. Odabir udaljenih i izoliranih područja za formiranje naselja često je određen uvjerenjem da istinski vjernici koji žive u nevjerničkoj (ili sekularnoj) državi trebaju pribjeći hidžri – iseljenju ili povlačenju iz okolnog (nevjerničkog) svijeta, slijedeći primjer poslanika Muhameda i njegovih sljedbenika, koji su prešli iz Meke u Medinu 622. godine da bi formirali prvu muslimansku zajednicu.

Uprkos međusobnim razlikama, većina bosanskohercegovačkih selefijskih skupina dijeli neke zajedničke osobine koje nisu svojstvene isključivo organizacijama (ili vjerskim sektama) s islamskim predznakom. One u praksi potvrđuju tendencije pojedinih tradicionalnih vjerskih zajednica da se izoliraju od drugih vjernika i da definiraju svoju svetu zajednicu kroz njeno disciplinirano suprotstavljanje kako nevjernicima tako i malodušnim vjernicima. Ovaj obrazac svojstven je fundamentalističkim pokretima i sektama unutar gotovo svih vjerskih tradicija. Takvi pokreti po pravilu imaju slične karakteristike unatoč razlikama u teološkoj doktrini, veličini i društvenom sastavu, obimu njihovog utjecaja ili sklonosti prema nasilju. Ipak, ovakve fundamentalističke i puritanske skupine većinom ne potiču niti odobravaju nasilje, bilo da je ono usmjereno prema članovima same grupe ili prema vanjskom svijetu.

Sudeći prema dostupnim izvorima i vlastitim objavama, članovi zajednice u Gornjoj Maoči protive se konceptu sekularne države, demokracije, slobodnih izbora i bilo kakvih zakona koji nisu zasnovani na šerijatskom pravu. Stavovi ove grupe, između ostalog, dostupni su na jednom broju internetskih portala uključujući Put vjernika (http://www.putvjernika.com), a dio njenih sljedbenika živi u Srbiji, Hrvatskoj, Crnoj Gori, Sloveniji, Austriji, Njemačkoj, Švicarskoj, Australiji i drugim zemljama.’

...

6.1.5.1. Kažnjavanje optuženih (ĉlan 242. ZKP BiH)

Na prvom glavnom pretresu optuženi su, na poziv ovlaštenog radnika Suda, odbili  da ustanu prilikom ulaska vijeća u sudnicu. Takodje, optuženi Jašarević i Fojnica su na glavama imali kape koje je Sud mogao da poveže sa detaljima odijevanja koji obilježavaju vjersku pripadnost. Prema ĉlanu 256. ZKP BiH, svi prisutni u sudnici dužni su da ustanu na poziv ovlaštenog radnika suda. Predsjednik vijeća je od optuženih zatražio da objasne odbijanje da ustanu, kao i da objasne zašto su u sudnicu ušli sa kapama na glavi. Optuženi su izjavili da oni poštuju samo sud Allaha i da ne žele da uĉestvuju u ritualima kojima se priznaje zemaljski sud. Sud je nakon toga optužene upozorio da je ustajanje zakonom propisana obaveza optuženih i da nepoštivanje Suda predstavlja nedoliĉno ponašanje u smislu ĉlana 242. stav 2. ZKP BiH, koje će Sud sankcionisati udaljavanjem iz sudnice.

Nakon upozorenja, predsjednik vijeća je prekinuo pretres i optuženim ostavio razumno vrijeme da se konsultuju sa braniocima kako bi promijenili svoju odluku.

Nakon ponovnog pojavljivanja vijeća u sudnici, optuženi nisu ustali, zbog ĉega ih je predsjednik vijeća udaljio iz sudnice. Optuženima je dostavljen transkript održanog pretresa.

Na novom pretresu optuženi Fojnica i Ahmetspahić su ponovo odbili da ustanu na poziv ovlaštenog radnika Suda, dok je optuženi Jašarević odbio da se udje u sudnicu. Predsjednik vijeća je nakon toga zatražio da se optuženi izjasne da li je njihova definitivna odluka da na isti naĉin postupaju do kraja sudjenja. Optuženi su potvrdili da do kraja sudjenja nemaju namjeru da ustajanjem iskazuju poštivanje suda koji ne priznaju. Sud je zakljuĉio da bi dalje privodjenje optuženih na zakazane glavne pretrese bilo nepotrebno izlaganje Suda znatnim troškovima. Zbog toga je donio odluku da optužene udalji sa sudjenja do kraja glavnog pretresa, uz upozorenje da će biti obavještavani o svakom zakazanom pretresu i da mogu prethodno obavijestiti Sud da su promijenili odluku, u kojem sluĉaju će im Sud omogućiti dolazak na glavni pretres. Optuženi Fojnica i Ahmetspahić su nakon toga promijenili odluku i redovno pristupali u Sud, dok je optuženi Jašarević to isto uĉinio tek na  sljedećem pretresu. Sud je optuženim dostavljao audio Sud Bosne i Hercegovine, Sarajevo, ul. Kraljice Jelene br. 88 Telefon: 033 707 100, 707 596; Fax: 033 707 321 25 zapise i transkripte pretresa na kojima nisu bili prisutni kako bi bili u mogućnosti da sa svojim braniocima dogovaraju koncept odbrane.“

U kontekstu tog sudjenja, Sud Bosne i Hercegovine („državni sud“) pozvao je aplikanta, koji je pripadao istoj vjerskoj zajednici, da se pojavi u svojstvu svjedoka dana 10.09.2012. godine. On se odazvao pozivu, ali je odbio skinuti kapu unatoĉ naredbi predsjednika sudskog vijeća da to uĉini. On je potom udaljen iz sudnice, proglašen krivim za nepoštivanje suda i izreĉena mu je novĉana kazna u iznosu od 10.000 konvertibilnih maraka (KM) na osnovu ĉlana 242. stav 3. Zakona o kriviĉnom postupku. Relevantni dio toga rješenja glasi:
„Sud je krajnje pažljivo pristupio razmatranju situacije sa kojom se suoĉio u sudnici.

Naime, Sud je bio svjestan da svjedok pripada vjerskoj zajednici koja se po posebnim pravilima organizovala u selu Maoĉa, ĉiji su pripadnici i optuženi. U tom smislu Sud je svjedoka upoznao sa odredbama ĉlana 20. Kućnog reda i obaveza korisnika kompleksa pravosudnih institucija, koje propisuju da je posjetiocima zabranjen ulazak u Kompleks u odjeći koja ne odgovara opšte prihvaćenim standardima odijevanja u poslovnom okruženju u pravosudnim institucijama. Takodje, Sud je svjedoku ukazao na neprihvatljivost ispoljavanja vjerske pripadnosti u javnim institucijama putem odjeće ili vjerskih simbola, kao i na obavezu Suda da podržava i promoviše vrijednosti koje ljude zbližavaju i ujedinjavanju, a ne one koje ih  razdvajaju i udaljavaju. Sud je posebno naglasio da prava pojedinaca nisu apsolutna i da ona ne bi smjela da ugrožavaju zajedniĉke vrijednosti.

Svjedoku je posebno stavljeno do znanja da pred sud dolaze ljudi razliĉitih vjerskih ubjedjenja i razliĉitih religija, da je neophodno povjerenje u sud i da zbog toga Sud nije mjesto gdje se vjerska uvjerenja mogu ispoljavati na naĉin koji diskredituje neka opšta pravila i naĉela koja važe u jednom multikulturalnom društvu, te da je zakonodavac zbog toga propisao obavezu svih koji se pojave pred Sudom da poštuju Sud i njegova pravila.

Odbijanje svjedoka da prihvati pravila Suda i da prihvatanjem upozorenja pokaže da poštuje Sud, Sud je ocijenio kao najgrublje narušavanje reda u sudnici. Ovakvo ponašanje Sud je doveo u vezu sa više identiĉnih sluĉajeva pred ovim Sudom, u kojima su se pripadnici istih vjerskih zajednica ponašali na identiĉan naĉin, javno šaljući poruke da ne priznaju Sud. Uĉestalost ovako drskog ponašanja i ignorisanja Suda poprima elemente opasne kriminogene aktivnosti i nesumnjivo predstavlja posebnu društvenu opasnost. Nije potrebno posebno dokazivati koliko ovakvo ponašanje šteti ugledu Suda i povjerenju u Sud. Moglo bi se osnovano zakljuĉiti da je ono u osnovi usmjereno protiv države i osnovnih društvenih vrijednosti, zbog ĉega je neophodno ostro i beskompromisno reagovanje država svim raspoloživim represivnim mjerama protiv takvog ponašanja. Povlaĉenje države pred ovakvim i sliĉnim ekstremizmima može imati ozbiljne posljedice po ugled pravosudja i stabilnost bh društva.

Imajući u vidu uĉestalost, ozbiljnost i težinu ovakvih oblika narušavanja reda u sudnicama, kao i njegove štetne posljedice, Sud je odluĉio da narušavanje reda od strane svjedoka kazni sa maksimalno predvidjenom kaznom od 10.000 KM. Težina kazne treba da bude poruka svim korisnicima Suda da je nepoštivanje suda nedopustivo, da se Sud mora poštovati i da je mjera poštovanja Suda i mjera poštovanja države BiH..“

Dana 11.10.2012. godine žalbeno vijeće istog suda smanjilo je iznos novĉane kazne na 3.000 KM i potvrdilo preostali dio prvostepenog rješenja. To vijeće je bilo mišljenja da je pravilo da se skine svaki odjevni predmet za glavu u prostorijama javnih institucija jedno od osnovnih pravila života u društvu. Vijeće je nadalje smatralo da je u sekularnoj državi kakva je Bosna i Hercegovina, zabranjena svaka manifestacija vjere u sudnici. Relevantni dio tog rješenja glasi:
„Po ocjeni ovog vijeća, notorno je i opšte poznato da se prilikom ulaska u zatvorene prostorije, pogotovo prostorije državnih i drugih institucija i druge javne, skidaju  kape, šeširi i drugi odjevni predmeti za glavu, s obzirom da u takvim sluĉajevima prestaje potreba njihovog nošenja i da skidanje kape ili šešira predstavlja izraz poštovanja prema toj instituciji i njenoj funkciji. Polazeći od toga, obaveza skidanja odjevnih predmeta za glavu nije nešto što postoji samo u Sudu BiH, nego i svim drugim sudovima i institucijama u BiH, a što je sluĉaj i u svim drugim zemljama sa uredjenim pravnim sistemima. Takvo pravilo i takva obaveza se odnosi na sva lica bez izuzetka i bez obzira na vjersku, spolnu, nacionalnu ili drugu pripadnost.

Dakle, radi se o obaveznom postupanju svih osoba, koje u bilo kojem svojstvu pristupaju Sudu BiH, a koje je detaljnije razradjeno odredbom ĉlana 20. Kućnog reda i obaveza korisnika kompleksa pravosudnih institucija u kojoj je propisano:

„Posjetiocima je zabranjen ulazak u Kompleks u odjeći koja ne odgovara opšteprihvaćenim standardima odijevanja u poslovnom okruženju. Posjetiocima u Kompleksu nije dozvoljeno odijevati mini suknje, kratke hlaĉe, ljetne majice sa tankim bretelama, obuću otvorenih stopala i druge odjevne predmete koji ne priliĉe poslovnom okruženju u pravosudnim institucijama.“

Iz podataka u spisu proizilazi da je postupajući sudija u konkretnom sluĉaju, rukovodeći se prethodno navedenim, najprije upozorio svjedoka na obavezu skidanja odjevnog predmeta – kape prilikom boravka u sudnici, a potom mu dao i dodatno vrijeme od 10 minuta da razmisli o tome, kao i posljedicama odbijanja neredbe predsjednika vijeća. Kako svjedok ni nakon toga nije skinuo kapu, ĉime je svjesno iskazao nepoštivanje prema sudu i narušio red suda, predsjednik vijeća, ĉija je obaveza, pored ostalog, i da održava red u sudnici, mu je na osnovu odredbe ĉlana 242 stav 3. ZKP BiH, opravdano izrekao novĉanu kaznu.

Iz prethodno navedenog proizilazi da postupajući sudija nije bio taj koji je „sam propisao“ obavezu skidanja kape prilikom pristupanja svjedoka na glavni pretres i odmah pristupio primjeni novouspostavljenog propisa i izricanju sankcije, kako se to žalbom prikazuje, nego je rijeĉ o opšteprihvaćenom standardu ponašanja pred sudom, primjenjivanom ne samo u ovom, nego i svim drugim sudovima, i to ne od odluke postupajućeg predsjednika vijeća, kako to žalba prikazuje, nego kroz cijelu istoriju pravosudja. Pored toga, rijeĉ je o obavezi koja proizilazi i iz citirane odredbe ĉlana 20. Kućnog reda i obaveza korisnika kompleksa pravosudnih institucija, koja se odnosi na sve koji se u bilo kojoj ulozi nadju u kompleksu pravosudnih institucija BiH. Stoga se tvrdnje advokata Mulahalilović Osmana istaknute u žalbi ukazuju ne samo neosnovanim, nego i potpuno neprimjerenim.

Bez osnova su i tvrdnje žalbe da je svjedoku izreĉena kazna samo zbog njegovog svojstva vjernika i prakticiranja vjere, te da je takvim postupanjem suda došlo do diskriminicije svjedoka. Ovo iz razloga što se obaveza skidanja kape i primjerenog ponašanja, odnosi na sve one koji pristupe u sud, bez izuzetka. Sva lica koja  pristupaju sudu, bez obzira na vjeru, naciju, spol ili drugu pripadnost, imaju ista prava i obaveze i dužna su, pored ostalog i skinuti kape, šešire i druge odjevne predmete sa glave, što je svjedoku i objašnjeno. Suprotno postupanje bilo koga, oduvjek se tumaĉilo, a i danas se tumaĉi kao izraz nepoštivanja suda, što je i podnosiocu žalbe itekako dobro poznato. Nadalje, Bosna i Hercegovina je kao što je navedeno i u pobijanom rješenju, sekularna država, u kojoj je religija odvojena od javnog života, zbog ĉega i po ocjeni ovog vijeća, prostorije suda ne mogu biti mjesto za manifestvovanje bilo koje vjere i ispoljavanje bilo ĉije vjerske pripadnosti, na bilo  koji naĉin.

Iz prethodno navedenog, jasno proizilazi da svjedoku Hamidović Husmetu ni na koji naĉin nisu uskraćena njegova prava da vjeruje i slobodno manifestuje i prakticira vjeru u svom domu i svim drugim mjestima predvidjenim za to, ali ne i u sudnici, zbog ĉega ne stoje tvrdnje advokata Mulahalilović Osmana o navodnoj povredi prava zagarantovanih Ustavom i Evropskom konvencijom o zaštiti ljudskih prava i  temeljnih sloboda, kao i diskriminaciji svjedoka na vjerskoj osnovi.

Nakon što je ocijenilo da je iz navedenih razloga, kažnjavanje svjedoka bilo opravdano, a podnešena žalba neosnovana u tom dijelu, apelaciono vijeće je razmotrilo pobijano rješenje i u pogledu visine izreĉene novĉane kazne. U vezi s tim, apelaciono vijeĉe je zakljuĉilo da je ista prema svjedoku Hamidović Husmetu, ipak prestrogo odmjerena.

Naime, žalba osnovano ukazuje da novĉana kazna od 10.000,00 KM predstavlja maksimalnu novĉanu kaznu predvidjenu za narušavanje reda u sudnici. Maksimalna kazna bi medjutim, i prema ocjeni apelacionog vijeća, trebala biti izricana u sluĉaju najgrubljeg i najbezobzirnijeg ponašanja odredjenog lica u sudu i prema sudu.

Što se tiĉe kriterija od znaĉaja pri odredjivanju visine novĉane kazne za narušavanje reda u sudnici, svakako treba imati u vidu oblik i intenzitet nepoštivanja koje je odredjeno lice/osoba iskazala prema sudu, što je pobijanim rješenjem i cjenjeno, dok u pogledu imovnog stanja lica koje se kažnjava, na ĉemu žalba insistira, valja imati u vidu da je novĉana kazna koja se izriĉe zbog ponašanja svjedoka, po svojoj prirodi, disciplinskog karaktera i ne potpada pod kriviĉnopravne sankcije, prilikom ĉijeg izricanja se mora voditi raĉuna i o imovnom stanju lica kome se izriĉe.

Iako je svjedok u konkretnom sluĉaju iskazao visok stepen upornosti u nepoštivanju suda (kapu nije skinuo ĉak ni nakon pauze od 10 minuta, koja mu je data da razmisli), koja ĉinjenica svakako utiĉe na visinu novĉane kazne, same radnje svjedoka (neskidanje kape) po svom obliku ne predstavljaju najgrublje radnje nepoštivanja suda, da bi iste opravdale izricanje maksimalne novĉane kazne. Pri tome valja imati u vidu da svjedok, osim što nije skinuo kapu, ipak nije pri tome verbalno, niti na neki drugi, grublji naĉin iskazivao nepoštivanje prema sudu ili vrijedjao sud, zbog ĉega u konkretnom sluĉaju ipak nije bilo mjesta izricanju maksimalne novĉane kazne i pored ĉinjenice da je zaista u posljednje vrijeme sve ĉešća pojava nepoštivanja suda od strane pripadnika iste vjerske zajednice. Iako svaka kazna, pa i disciplinska, u odredjenoj mjeri ima za cilj i generalnu prevenciju, valja imati u vidu da je disciplinska kazna ipak, primarno usmjerena prema odredjenoj individui, te da svako treba da odgovara za svoje ponašanje i djela i za to bude adekvatno kažnjen, a ne da bude kažnjen i za djela i ponašanje drugih pripadnika bilo koje grupe. Uz to, smisao odredbe ĉlana 242. stav 3. ZKP BiH je prije svega sankcionisanje - novĉano kažnjavanje pojedinca, u mjeri srazmjernoj njegovom iskazanom nepoštivanju suda.

Cijeneći okolnosti konkretnog sluĉaja, apelaciono vijeće smatra da je novĉana kazna u iznosu od 3.000,00 KM primjerena obliku i intenzitetu nepoštivanja suda, odnosno narušavanja reda u sudnici iskazanog od strane ovog svjedoka, zbog ĉega je u ovom dijelu valjalo djelimiĉno uvažiti žalbu advokata Mulahalilovića, te preinaĉiti pobijano rješenje.“

Kako aplikant nije platio novĉanu kaznu, dana 27.11.2012. godine novĉana kazna je pretvorena u trideset dana zatvora u skladu sa ĉlanom 47. Kriviĉnog zakona. To rješenje je potvrdjeno dana 13.12.2012. godine, te je aplikant odmah upućen na služenje zatvorske kazne.
Dana 9.07.2015. godine Ustavni sud Bosne i Hercegovine utvrdio je da nije došlo do povrede ĉlanova 9. i 14. Konvencije, te je u potpunosti prihvatio obrazloženje državnog suda. Istovremeno, Ustavni sud je utvrdio povredu ĉlana 6. Konvencije zbog automatizma kojim se novĉane kazne zamjenjuju kaznom zatvora, te je naredio izmjenu ĉlana 47. Kriviĉnog zakona Bosne i Hercegovine. Medjutim, Ustavni sud je odluĉio da ne poništi rješenje kojim je u ovom predmetu novĉana kazna zamijenjena zatvorskom, pozivajući se na naĉelo pravne sigurnosti.
Relevantni dio odluke većine glasi:

„40. Ustavni sud zapaža da se u apelantovom sluĉaju radi o jednoj specifiĉnoj situaciji u kojoj se prepliću, sa jedne strane, općeprihvaćeni standard ponašanja u jednoj pravosudnoj instituciji, te, s druge strane, apelantovo pravo da u sudnici, suprotno općeprihvaćenom standardu ponašanja, ispolji pripadnost svojoj vjerskoj zajednici. Apelant smatra da Sud BiH nije imao uporište u zakonu da njegovo nepokoravanje naredbi Suda novĉano kazni, ukazujući da u ZKPBiH ne postoji odredba koja tako što propisuje zbog ĉega mu je prekršeno pravo na slobodu misli, savjesti i vjere.

41. Polazeći od kljuĉnog apelantovog prigovora, da ograniĉenje u konkretnom sluĉaju nije bilo propisano zakonom, Ustavni sud podsjeća da je Evropski sud (vidi, The Sunday Times protiv Ujedinjenog Kraljevstva (broj 1), 26. april 1979. godine, Serija A broj 30, str. 31, taĉka 49) usvojio stav o izrazu „propisano zakonom“, u vezi sa stavom 2. ĉlana 9. Evropske konvencije, te istakao da, prema njegovom mišljenju, slijede dva zahtjeva koja proizlaze iz izraza „propisano zakonom“. „Prvo, zakon mora biti primjereno dostupan: gradjanin mora biti u mogućnosti da ima indikacije da su okolnosti pravnog pravila primjenjive na odredjeni predmet. Drugo, norma se ne može smatrati 'zakonom' osim ako je formulirana s dovoljnom preciznošću kako bi se omogućilo gradjanima da reguliraju svoje ponašanje: gradjanin mora biti u stanju - ako je potrebno uz odgovarajući savjet - da predvidi, do stepena koji je razuman u odredjenim okolnostima, posljedice koje za sobom može izazvati odredjena akcija.“ Osim toga, tekst mnogih zakona nije apsolutno precizan. Potreba da se izbjegne prekomjerna krutost i da se ide ukorak s promjenjivim okolnostima znaĉi da su mnogi zakoni neizbježno definirani terminima koji su, u većoj ili manjoj mjeri, nejasni. Tumaĉenje i primjena tih propisa zavise od prakse (vidi, op. cit., Kokkinakis protiv Grĉke).

42. Dakle, raspravljajući o pitanju da li je u konkretnom sluĉaju Sud BiH prilikom donošenja osporenog rješenja postupao u skladu sa zakonom, Ustavni sud zapaža da odredba ĉlana 242. stav 3. ZKPBiH propisuje da sudija, odnosno predsjednik vijeća, može udaljiti iz sudnice i kazniti novĉanom kaznom do 10.000,00 KM osobu koja uĉestvujе u postupku, a koja ometa red u sudnici, odnosno ne pokorava se naredjenjima suda. Ustavni sud, takodjer, zapaža da citirana odredba, koju je Sud BiH imao u vidu prilikom odluĉenja, ne propisuje taksativno sve vrste ponašanja koje se mogu smatrati narušavanjem reda u sudu, već sud, u okolnostima konkretnog sluĉaja, ocjenjuje da li se neko ponašanje može okarakterizirati kao narušavanje reda, što, dakle, spada u slobodnu procjenu suda (vidi, Ustavni sud, Odluka broj AP 2486/11 od 17. jula 2014. godine, taĉka 33, dostupna na www.ustavnisud.ba), a što je konaĉno općeprihvaćeni standard postupanja sudova u okviru pravosudnih institucija u BiH i što, u konaĉnici, korespondira sa stavom Evropskog suda iz presude Kokkinakis protiv Grĉke da tumaĉenje i primjena propisa koji su definirani terminima koji su nejasni zavise od prakse.

43. Ustavni sud, dalje, zapaža da je Sud BiH prilikom odluĉenja imao u vidu i odredbu ĉlana 20. Kućnog reda koja propisuje „da je posjetiocima zabranjen ulazak u odjeći koja ne odgovara općeprihvaćenim standardima odijevanja u poslovnom okruženju u pravosudnim institucijama“, kao interni akt Suda BiH i drugih pravosudnih institucija (kompleks pravosudnih institucija). Ustavni sud, isto tako, zapaža da navedena odredba ne precizira koji su to općeprihvaćeni standardi odijevanja, ali da je Sud BiH u konkretnom sluĉaju imao u vidu da općeprihvaćeni standard ponašanja u civiliziranom društvu nalaže da se prilikom ulaska u zatvoreni prostor neke javne institucije skida kapa sa glave, što, zapravo, predstavlja gest poštovanja prema toj instituciji i njenoj funkciji. Isto tako, Ustavni sud primjećuje da navedeni Kućni red nije javno objavljen, ali da ta okolnost nije sporna, budući da se u konkretnom sluĉaju radi o jednom općeprihvaćenom i uobiĉajenom standardu ponašanja u jednoj pravosudnoj instituciji u civiliziranom i demokratskom društvu kakvom teži Bosna i Hercegovina. Ustavni sud, takodjer, smatra da je takav uobiĉajeni standard ponašanja razumno mogao i morao biti poznat apelantu. Osim toga, Ustavni sud zapaža da je Sud BiH na jasan i nedvosmislen naĉin upozorio apelanta na taj općeprihvaćeni standard ponašanja koji je obavezan za sve posjetioce kompleksa pravosudnih institucija bez obzira na vjersku, spolnu, nacionalnu ili drugu pripadnost.

44. Usto, Ustavni sud, takodjer, zapaža da je Sud BiH jasno upozorio apelanta i na posljedice takvog ponašanja, ostavljajući apelantu, mimo uobiĉajenih pravila, dodatno vrijeme da razmisli o posljedicama nepokoravanja naredbama suda. Upravo navedeno postupanje Suda BiH u okolnostima konkretnog sluĉaja korespondira sa usvojenim stavom Evropskog suda u vezi sa sintagmom „propisano zakonom“ (vidi, op.cit., The Sunday Times protiv Velike Britanije). Navedeno stoga što je apelantu na jasan i nedvosmislen naĉin Sud BiH ukazao na pravila ponašanja u kompleksu pravosudnih institucija, te na posljedice nepoštivanja tih pravila, pri ĉemu je apelantu, na njegovo insistiranje, dato dodatno vrijeme za razmišljanje o svom ponašanju i posljedicama nepokoravanja naredbama suda. Usto, Ustavni sud posebno naglašava da se ograniĉenje odnosilo samo za vrijeme boravka u sudnici, odnosno svjedoĉenja u Sudu BiH. Ustavni sud smatra da Sud BiH ovim ograniĉenjem na apelanta nije stavio pretjeran teret, budući da je od apelanta iskljuĉivo tražio da se u pravosudnoj  instituciji ponaša u skladu sa pravilima Kućnog reda, koja važe za sve posjetioce kompleksa pravosudnih institucija, uz poseban naglasak da je ograniĉenje postojalo samo unutar sudnice. Dakle, imajući u vidu sve navedeno, Ustavni sud u okolnostima konkretnog sluĉaja smatra da je Sud BiH, koristeći se diskrecionim ovlaštenjima iz odredaba ĉlana 242. stav 3. ZKPBiH, postupio u skladu sa zakonom i da je, suprotno apelantovim shvatanjima, miješanje koje je bilo ograniĉenog karaktera bilo zakonito.

45. Dalje, u vezi s pitanjem da li je miješanje u konkretnom sluĉaju imalo legitiman cilj, Ustavni sud zapaža da je Sud BiH prilikom odluĉenja, prije svega, imao u vidu općeprihvaćeni standard ponašanja u jednoj pravosudnoj instituciji, koji ne dozvoljava ulazak u tu instituciju u odjeći koja ne odgovora „općeprihvaćenim standardima odijevanja u poslovnom okruženju pravosudnih institucija“. Zatim, Ustavni sud zapaža da je Sud BiH prilikom odluĉenja imao u vidu neprihvatljivost ispoljavanja vjerske pripadnosti i vjerskih simbola u javnim institucijama koja pri tome krše uobiĉajene standarde ponašanja, pri ĉemu je Sud BiH imao u vidu i svoju obavezu da podržava vrijednosti koje ljude zbližavaju, a ne one koje ih razdvajaju. Ustavni sud podsjeća i na stav Suda BiH koji je u tom pravcu naglasio da je Bosna i Hercegovina sekularna država u kojoj je religija odvojena od javnog života zbog ĉega prostorije suda ne mogu biti mjesto za manifestiranje bilo koje vjere i ispoljavanje bilo ĉije vjerske pripadnosti. Polazeći od stava Evropskog suda da se u demokratskom društvu u kojem postoji više religija (kao što je to sluĉaj u Bosni i Hercegovini) može pojaviti potreba za uspostavom ograniĉenja na slobodu vjere (op. cit., Kokkinakis protiv Grĉke) u kontekstu obaveze jedne nezavisne pravosudne institucije „da podržava vrijednosti koje ljude zbližavaju, a ne razdvajaju“, Ustavni sud smatra da je u konkretnom sluĉaju ograniĉenje, koje je bilo privremenog karaktera, težilo ciljevima koji su legitimni. Konaĉno, Ustavni sud podsjeća da odredba ĉlana 242. stav 3. ZKPBiH primarno ima cilj da Sudu BiH u okviru datih ovlaštenja omogući nesmetano i djelotvorno vodjenje postupaka, pri ĉemu je sudiji, odnosno predsjedniku Vijeća radi djelotvornog funkcioniranja prilikom postupanja u kriviĉnim predmetima data mogućnost da svako neprimjereno ponašanje, koje je usmjereno na narušavanje reda u sudnici, odnosno narušavanje ugleda Suda BiH, novĉano sankcionira. U konkretnom sluĉaju Sud BiH je uporno apelantovo istrajavanje da se ne pokori naredbi Suda ocijenio kao narušavanje ugleda i digniteta jedne pravosudne institucije, pa je, prema ocjeni Ustavnog suda, ograniĉenje u konkretnom sluĉaju imalo cilj, prije svega, da zaštiti dignitet jedne pravosudne institucije, što je, svakako, imalo legitiman cilj, u smislu ĉlana 9. stav 2. Evropske

46. Konaĉno, u vezi s pitanjem da li je odluka bila neophodna u demokratskom društvu da bi se postigao jedan od zakonitih ciljeva iz ĉlana 9. stav 2. Evropske konvencije, Ustavni sud podsjeća da, prema ustaljenoj praksi Evropskog suda, države ugovornice imaju odredjeno polje slobodne procjene u ocjenjivanju postojanja i obima potrebe za miješanjem u prava gradjana, ali to polje podliježe evropskoj superviziji, obuhvatajući oboje, i zakon i odluke koje se primjenjuju ĉak i one koje su donijeli nezavisni sudovi (op. , Dahlab protiv Švajcarske). Dalje, prema ustaljenoj praksi Evropskog suda, zadatak suda je da utvrdi da li su mjere koje su poduzete na nacionalnom nivou bile u principu opravdane – a to je da li su razlozi izvedeni kako bi opravdali mjere „relevantni i dovoljni“ i da li su mjere proporcionalne legitimnom cilju kojem se teži (vidi, op. cit., The Sunday Times protiv Velike Britanije, str. 28-29, taĉka 50)*.

47. Dakle, Ustavni sud zapaža da je apelantu izreĉena novĉana kazna zbog nepoštivanja Suda BiH, odnosno zbog odbijanja naredbe Suda BiH da prilikom ulaska u sudnicu skine kapu s glave. Dalje, Ustavni sud podsjeća da je apelant, zbog nepokoravanja naredbi Suda, prvostepenim rješenjem kažnjen novĉanom kaznom u iznosu od 10.000,00 KM, ali da je drugostepenim rješenjem novĉana kazna smanjena na iznos od 3.000,00 KM. Ustavni sud zapaža da je Apelaciono vijeće, nakon preispitivanja prvostepenog rješenja, zakljuĉilo da je apelantu novĉana kazna prestrogo odmjerena, te je, uvažavajući sve okolnosti konkretnog sluĉajа, ocijenilo da je novĉana kazna u iznosu od 3.000,00 KM primjerena obliku i intenzitetu nepokoravanja naredbi Suda, odnosno narušavanju reda u sudnici. Ustavni sud zapaža da je Sud BiH u konkretnom sluĉaju postupio u skladu sa svojim diskrecionim ovlaštenjem, koje mu pruža odredba ĉlana 242. ZKPBiH, koja omogućava sudu da novĉano kazni uĉesnike u postupku koji se ne pokoravaju naredbama suda, a sve radi nesmetanog funkcioniranja postupka, te oĉuvanja autoriteta i digniteta suda. Ustavni sud podsjeća da je prilikom razmatranja ovog pitanja imao u vidu i ĉinjenicu da je, zbog neplaćanja kazne, apelantu novĉana kazna zamijenjena kaznom zatvora, shodno odredbi ĉlana 47. KZBiH. Medjutim, Ustavni sud naglašava da će taj segment biti predmet posebnog ispitivanja u narednim taĉkama ove odluke u kontekstu kršenja prava na praviĉno sudjenje. Stoga, imajući u vidu navedeno i okolnosti konkretnog sluĉaja, Ustavni sud smatra da ograniĉenje u konkretnom sluĉaju nije predstavljalo preveliki teret za apelanta, te da je mjera koju je preduzeo Sud BiH slijedila legitimne ciljeve, u smislu ĉlana 9. stav 2. Evropske konvencije, i da u konkretnom sluĉaju postoji razuman odnos proporcionalnosti izmedju ograniĉenja i legitimnog cilja kojem se teži.

48. Shodno navedenom, Ustavni sud zakljuĉuje da osporenim rješenjem nije prekršeno apelantovo pravo na poštivanje slobode manifestacije vjere prema ĉlanu II/3.g) Ustava Bosne i Hercegovine i ĉlana 9. Evropske konvencije. “

*Relevantna taĉka je taĉka 62, a ne 50.

Dvojica od osam sudija Ustavnog suda priložilo je izdvojena mišljenja. Oni se nisu suglasili s većinom sudija u pogledu ĉlanova 9. i 14. Konvencije. Naroĉito, budući da se aplikant odazvao pozivu suda i da je ustao prilikom obraćanja sudu, oni su zauzeli stav da njegovo ponašanje nije predstavljalo nepoštivanje suda. Oni su takodjer smatrali da, za razliku od javnih službenika, gradjani koji postupaju u privatnom svojstvu poput aplikanta, nisu dužni biti neutralni. Stoga je kažnjavanje aplikanta zbog odbijanja da skine vjerski simbol u sudnici, po njihovom mišljenju predstavljalo nesrazmjerno miješanje u njegovo pravo na slobodu vjere. 
 

II RELEVANTNO DOMAĆE PRAVO I PRAKSA

A.    U pogledu nošenja vjerskih simbola 

Prema posljednjem popisu stanovništva iz 2013. godine, muslimani ĉine skoro 51% stanovništva Bosne i Hercegovine, a kršćani skoro 46% (oko dvije trećine kršćana su pravoslavci, a jedna trećina katolici).
Ustav Bosne i Hercegovine garantira „najviši nivo medjunarodno priznatih ljudskih prava i osnovnih sloboda“, ukljuĉujući i slobodu vjeroispovjesti (vidi ĉlan II Ustava). Iako naĉelo sekularizma nije izriĉito utvrdjeno u Ustavu, iz Zakona o slobodi vjere iz 2004. godine, kao i iz prakse Ustavnog suda Bosne i Hercegovine (vidi naroĉito odluke br. AP 286/06, 29.09.2007, taĉka 28, i AP 377/16, 20.04.2016, taĉka 35) proizlazi da je Bosna i Hercegovina sekularna država.
Relevantne odredbe Zakona o slobodi vjere iz 2004. godine glase:

Ĉlan 1. (1)

„Ovim zakonom se, poštujući vlastita naslijedja i tradicionalne vrijednosti tolerancije i suživota prisutnih u viševjerskom karakteru Bosne i Hercegovine, a u namjeri da se doprinese unapredjivanju medjusobnog razumijevanja i poštivanja prava na slobodu savjesti i vjere, uredjuje jedinstveni pravni okvir u kojem će sve crkve i vjerske zajednice u Bosni i Hercegovini djelovati i biti izjednaĉene u pravima i obavezama bez ikakve diskriminacije.“

Ĉlan 11. (1)

„Crkve i vjerske zajednice upravljaju sobom na svom unutrašnjem planu u skladu s vlastitim aktima i nauĉavanjem, što neće imati nikakvih gradjansko-pravnih uĉinaka i što se neće prinudno provoditi od strane javne vlasti niti može biti primjenjivano na one koji nisu ĉlanovi.“

Ĉlan 14.

„Crkve i vjerske zajednice odvojene su od države a to znaĉi da:

(i) Država ne može priznati status državne vjere ni jednoj vjeri niti status državne crkve ili vjerske zajednice ni jednoj crkvi ili vjerskoj zajednici;

(2) Država nema pravo miješati se u unutrašnju organizaciju i poslove crkava i vjerskih zajednica;

(3) Nijedna crkva ili vjerska zajednica, ni njeni službenici, ne mogu dobivati posebne privilegije od države u odnosu na druge crkve ili vjerske zajednice i njihove službenike, niti može formalno uĉestvovati u radu politiĉkih ustanova, osim kako je navedeno u stavu 4. ovog ĉlana;

(4) Država može, na osnovu jednakosti prema svima, davati materijalnu podršku crkvama i vjerskim zajednicama za oĉuvanje kulturne i historijske baštine, zdravstvene djelatnosti, obrazovne, karitativne i socijalne usluge koje pružaju crkve i vjerske zajednice, jedino pod uslovom da crkve i vjerske zajednice spomenute usluge obavljaju bez ikakve diskriminacije, a posebno nediskriminacije na osnovu vjere ili uvjerenja;

(5) Crkve i vjerske zajednice u oblasti porodiĉnog, roditeljskog prava i prava djeteta mogu obavljati funkciju humanitarne, socijalne i zdravstvene pomoći, vaspitanja i obrazovanja, u skladu s odgovarajućim zakonima koji uredjuju ta prava i materiju;

(6) Javnoj vlasti zabranjeno je bilo kakvo uplitanje prilikom izbora, imenovanja ili smjenjivanja vjerskih velikodostojnika, uspostavljanja struktura crkava i vjerskih zajednica ili organizacija koje vrše službu Božiju i druge obrede;

(7) Javno oĉitovanje vjere ili uvjerenja može biti ograniĉeno jedino na osnovu zakona i u skladu s medjunarodnim standardima kada nadležni organ dokaže da je to neophodno u interesu javne sigurnosti, zaštite zdravlja, javnog morala, ili u cilju zaštite prava i sloboda drugih osoba u skladu s medjunarodnopravnim standardima. Crkve i vjerske zajednice imaju pravo žalbe na ovu odluku. žalbeni organ, prije donošenja odluke o žalbi, mora zatražiti od Ministarstva za ljudska prava i izbjeglice Bosne i Hercegovine mišljenje u vezi sa sluĉajem zabrane javnog oĉitovanja vjere ili uvjerenja.“

Visoko sudsko i tužiteljsko vijeće Bosne i Hercegovine („VSTV“) je 2015. godine izvršilo analizu pravnog okvira u vezi s nošenjem vjerskih obilježja u pravosudnim institucijama. Kako se navodi u toj analizi, sudijama, tužiteljima i sudskim službenicima u Bosni i Hercegovini nije dozvoljeno nošenje takvih obilježja za vrijeme vršenja njihovih dužnosti. VSTV se pozvao na niz domaćih odredbi, a posebno na ĉlan 13. Zakona o sudovima u Federaciji Bosne i Hercegovine iz 2005. godine, te na ĉlan 14. Zakona o sudovima Republike Srpske iz 2012. godine. Mada se ta zabrana ne odnosi na druge osobe kao što su stranke i svjedoci, njima se može narediti da skinu vjerski simbol u sudnici ukoliko postupajući sudija u datom predmetu to smatra opravdanim, uzimajući u obzir pravo na slobodu vjeroispovijesti i jednakost pristupa pravosudju, organizaciju postupka i potrebu održavanja autoriteta pravosudja. Dana 21.10.2015. godine, VSTV je poslao cirkularni dopis svim sudovima i tužiteljstvima u zemlji podsjećajući ih na ta pravila. Taj dopis je, posebno u pogledu nošenja vjerskih simbola od strane uposlenih u pravosudju, osudila Islamska zajednica Bosne i Hercegovine, Zastupniĉki dom Federacije Bosne i Hercegovine, dvije kantonalne skupštine, Agencija za ravnopravnost spolova, ženska mreža (kao neformalna grupa za prava žena) i drugi. VSTV je tada zatražio od svih sudova i tužiteljstava u zemlji da ga obavijeste da li su nailazili na sluĉajeve nošenja vjerskih simbola od strane sudija, tužitelja ili sudskih službenika u toku vršenja njihovih dužnosti. Iz dobijenih odgovora proizlazi da su jedna sutkinja i oko deset sudskih službenika nosili marame. Dana 10.02.2016. godine VSTV je potvrdio svoj stav da je sudijama, tužiteljima i sudskim službenicima zabranjeno nošenje vjerskih obilježja na poslu. VSTV je sve predsjednike sudova i glavne tužitelje podsjetio na njihovu dužnost da provode to pravilo.
  B.   U pogledu ispitivanja svjedoka i nepoštivanja suda 

Relevantni dio ĉlana 81. Zakona o kriviĉnom postupku Bosne i Hercegovine glasi:
„(4) U pozivu se svjedok obavještava .. o posljedicama neodazivanja pozivu.

(5) Ukoliko se svjedok ne odazove pozivu, niti svoj izostanak opravda, Sud može izreći novĉanu kaznu do 5.000 KM ili narediti prinudno dovodjenje.“

Relevantni dio ĉlana 86. stav 6. toga zakona glasi:
„S obzirom na životnu dob, tjelesno i duševno stanje ili druge opravdane interese, svjedok se može saslušati putem tehniĉkih uredjaja za prenos slike i zvuka na naĉin da mu stranke i branitelj mogu postavljati pitanja bez prisustva u prostoriji gdje se svjedok nalazi “

Relevantni dio ĉlana 242. stav 3. toga zakona propisuje:
„Ako  ...  svjedok  ...  ometa  red  ili  se  ne  pokorava naredjenjima predsjednika vijeća,...  predsjednik  vijeća  će  ga  upozoriti.  Ako  upozorenje  bude  bezuspješno... predsjednik vijeća može narediti da se osoba udalji iz sudnice i kazni novĉanom kaznom do 10.000 KM         “

Ĉlan 256. zakona propisuje:
„(1) Prilikom ulaska sudije ili vijeća u sudnicu i prilikom njihovog izlaska iz sudnice, svi prisutni, na poziv ovlaštene osobe, treba da ustanu.

(2) Stranke i drugi uĉesnici postupka dužni su da ustanu kad se obraćaju Sudu, osim ako za to postoje opravdane prepreke.“

Pravilo 20. Pravila o kućnom redu u pravosudnim institucijama Bosne i Hercegovine propisuje da u prostorijama pravosudnih institucija na državnom nivou, ukljuĉujući i državni sud, svako mora poštovati pravilo o nošenju odjeće koja „priliĉi poslovnom okruženju u pravosudnim institucijama“. Ova pravila donijeli su predsjednica državnog suda, glavni tužitelj i predsjednik VSTV-a, u junu 2009. Ona nisu objavljena u Službenom listu, ali su istaknuta u zgradi državnog suda tako da su lako uoĉljiva svim posjetiteljima. 
C.   U pogledu zamjene novĉane kazne kaznom zatvora 

Ĉlan 47 Kriviĉnog zakona Bosne i Hercegovine glasi:
„(1) Novĉana kazna se ne naplaćuje prinudno.

(2) Ako se novĉana kazna ne može u cijelosti ili djelimiĉno naplatiti u roku koji je utvrdjen presudom, sud će bez odlaganja donijeti odluku da se novĉana kazna zamijeni kaznom zatvora.

(3) Novĉana kazna će se zamijeniti kaznom zatvora tako što će se za ... svakih zapoĉetih 100 KM novĉane kazne odrediti jedan dan zatvora, s tim da ne može prekoraĉiti propisanu kaznu za to djelo.

(4) Ako osudjeni isplati samo dio novĉane kazne, ostatak će se srazmjerno pretvoriti u zatvor, a ako osudjeni isplati ostatak novĉane kazne, izvršenje zatvora će se obustaviti.“

 

III KOMPARATIVNO PRAVO

Sud je izvršio komparativnu studiju zakonodavstava trideset i osam država potpisnica (Albanije, Armenije, Austrije, Azerbajdžana, Belgije, Bugarske, Hrvatske, Kipra, Estonije, Finske, Francuske, Njemaĉke, Grĉke, Madjarske, Italije, Latvije, Lihtenštajna, Litvanije, Bivše Jugoslavenske Republike Makedonije, Moldavije, Monaka, Crne Gore, Holandije, Norveške, Poljske, Portugala, Rumunije, Rusije, San Marina, Srbije, Slovaĉke, Slovenije, Španije, Švedske, Švicarske, Turske, Ukrajine i Ujedinjenog Kraljevstva). Nošenje vjerskih simbola u sudnici od strane privatnih osoba nije regulirano kao takvo zakonima bilo koje od navedenih zemalja. Prema tome, nijedna od njih ne zabranjuje nošenje takvih simbola samo zbog toga što su oni vjerski. Pa ipak, potrebno je napomenuti da manji broj država potpisnica primjenjuje blaže ili strožije definiran odjevni kodeks za privatne osobe u prostorijama suda, a u ĉetiri države to znaĉi otkrivanje glave u sudnici (Belgija, Italija, Portugal i Slovaĉka). Ovo pravilo, kako izgleda, u Italiji, Portugalu i Slovaĉkoj nikada nije primijenjeno na vjerska obilježja. Kada je rijeĉ o Belgiji, nedavna studija Centra za ljudska prava Univerziteta Ghent pokazuje da je samo oko 30% belgijskih sudija ikada iskoristilo ovu odredbu. Od te manjine sudija, oko 80% je objasnilo da su ovu odredbu koristili samo u pogledu ne-vjerskih pokrivala za glavu, poput kape za bejzbol.
Posebna pravila mogu se primijeniti na odjeću kojom se pokriva lice (poput burke i nikaba). Na primjer, u predmetu R protiv D (R) ([2013] Eq LR 1034), britanski sudija je presudio kako slijedi:
 

„(1) Optužena se mora povinovati svim naredbama suda kako bi se omogućilo da se utvrdi njen identitet na odgovarajući naĉin u bilo kojoj fazi postupka.

(2) Optužena može nositi nikab za vrijeme sudjenja, osim kada daje iskaz.

(3) Optužena ne može davati iskaz noseći nikab.

(4) Optužena može dati iskaz iza zastora koji će je zaštititi od pogleda javnosti, ali ne od pogleda sudije, porote i pravnih zastupnika; ili putem TV linka uživo.

(5) Fotografiranje i snimanje nikad nisu dozvoljeni na sudu. Ali u ovom sluĉaju, takodjer naredjujem da se na sudu ne može uraditi, odnosno izvan suda prenijeti ili objaviti crtež, skica ili bilo kakva druga slika optužene dok je njeno lice “

 

IV OSTALI RELEVANTNI MATERIJALI 

Islamska zajednica u Bosni i Hercegovini osnovana je 1882. godine za vrijeme austro-ugarske uprave u Bosni i Hercegovini. Nakon stvaranja Kraljevine Srba, Hrvata i Slovenaca, sjedište Islamske zajednice je premješteno iz Sarajeva u Beograd. Islamska zajednica u Bosni i Hercegovini odvojila se od Beograda 1993. godine, ubrzo nakon što je Bosna i Hercegovina postala neovisna. Islamska zajednica u Bosni i Hercegovini i njen poglavar, veliki muftija Bosne i Hercegovine, najviši su vjerski autoriteti za oko ĉetiri miliona muslimana u svijetu. Islamska zajednica u Bosni i Hercegovini ima nadležnost u cijeloj Bosni i Hercegovini, kao i u Hrvatskoj, Sloveniji, te u bošnjaĉkim vjerskim zajednicama i džamijama širom svijeta. Islamska zajednica u Crnoj Gori nije formalno pod jurisdikcijom Islamske zajednice u Bosni i Hercegovini, ali priznaje velikog muftiju Bosne i Hercegovine kao najviši moralni autoritet muslimana u regionu. U Srbiji, medjutim, postoji spor o tome da li Islamska zajednica u Bosni i Hercegovini ili Islamska zajednica u Srbiji ima nadležnost u toj
Pozicija Islamske zajednice u Bosni i Hercegovini o nošenju hidžaba/marame i kape iznosi se u pismu upućenom g. Osmanu Mulahaliloviću, aplikantovom advokatu, dana 19.09.2016. godine:
„Islamska zajednica u Bosni i Hercegovini je preko svog najvišeg vjerskog organa, Vijeća muftija, zauzela stav o nošenju marame i o karakteru marame u islamskom uĉenju, u vidu Fetve u kojoj je utvrdjeno:

'Hidžab, odnosno marama koju nose muslimanke, jeste vjerska obavza i odjevna praksa muslimanke propisana osnovnim izvorima islama Kur´anom i Sunnetom '

Kada je u pitanju nošenje kape, ona predstavlja dio višestoljetne tradicije muslimana u Bosni i Hercegovini, ali i drugih naroda. Nošenje kape ne predstavlja strogu vjersku obavezu, ali je tako jako tradicijski ukorijenjena da je mnogi doživljavaju vjerskom obavezom. Do najnovijih diskusija o nošenju kape koje su uzrokovane nekim odlukama u pravosudnim organima Bosne i Hercegovine, nije nam poznato da je nošenje kape zabranjivano u ranijim sistemima, nego je uvijek uvažavano kao dio tradicijskog identiteta svake osobe, budući da je njeno nošenje bilo izraz pristojnosti u oblaĉenju i prilikom pojavljivanja u javnosti.“ 

 

PRAVO

I NAVODNA POVREDA ĈLANA 9. KONVENCIJE 

Aplikant se žalio da je njegovo kažnjavanje zbog nošenja kape u sudnici suprotno ĉlanu 9. koji glasi:
„1. Svako ima pravo na slobodu misli, savjesti i vjeroispovijesti; ovo pravo ukljuĉuje slobodu promjene vjere ili uvjerenja, te slobodu ĉovjeka da sam ili zajedno s drugima, javno ili privatno, ispoljava svoju vjeru ili uvjerenje molitvom, propovijedanjem, vršenjem prakse i obredom.

2. Sloboda ispoljavanja vjere ili uvjerenja može biti podvrgnuta samo onim ograniĉenjima koja su propisana zakonom i neophodna u demokratskom društvu u interesu javne sigurnosti, radi zaštite javnog reda, zdravlja ili morala, ili radi zaštite prava i sloboda drugih.“

A.   Preliminarna napomena

Na poĉetku treba napomenuti da u ovom predmetu nije rijeĉ o nošenju vjerskih simbola i odjeće na radnom mjestu (u tom smislu, vidi Dahlab protiv Švicarske (odl.), br. 42393/98, ESLJP 2001-V; Kurtulmuş protiv Turske (odl.), br. 65500/01, ESLJP 2006-II; Eweida i drugi protiv Ujedinjenog Kraljevstva, br. 48420/10 i 3 druga, ESLJP 2013; i Ebrahimian protiv Francuske, br. 64846/11, ESLJP 2015). Zapravo, on se odnosi na svjedoka u kriviĉnom postupku, što je potpuno drugaĉije pitanje. Prema tome, javna debata koja je sada u toku u Bosni i Hercegovini o nošenju vjerskih simbola i odjeće od strane službenika u pravosudju (vidi taĉku ove presude), te podnesci aplikanta u tom smislu, nisu relevantni za predmetni sluĉaj.
B.    Dopuštenost 

Vlada nije stavila bilo kakav prigovor u pogledu dopuštenosti. Budući da ova pritužba nije oĉigledno neosnovana u smislu ĉlana 35. stav 3 (a) Konvencije, niti je nedopuštena po bilo kojem drugom osnovu, ona se mora proglasiti dopuštenom. 
C.    Meritum

1. Podnesci strana

Aplikant istiĉe da je nošenje kape njegova vjerska obaveza, budući da je i Prorok Muhamed nosio kapu. U njegovom sluĉaju, zabrana nošenja kape predstavljala je „ograniĉenje“ ispoljavanja njegove vjere. Po njegovom mišljenju, to ograniĉenje nije bilo zakonito budući da nijedna zakonska odredba ne zabranjuje izriĉito nošenje kape u sudnici. Pravila o kućnom redu na koja se pozivaju domaće odluke (vidi taĉku ove presude) ne mogu u pravni sistem uvoditi zabrane koje nisu propisane zakonom. Takodjer, sankcija koja mu je izreĉena bila je nesrazmjerna. Po mišljenju aplikanta, državni sud je želio poslati poruku vjernicima da nisu dobrodošli na tom sudu i da će biti zatvoreni ako i kada dodju u njegove prostorije.
Vlada se složila s aplikantom da zabrana nošenja kape u sudnici predstavlja „ograniĉenje“ ispoljavanja njegove vjere. U vezi s tim ona se pozvala na praksu Ustavnog suda Bosne i Hercegovine i Opći komentar br. 22 o pravu na slobodu misli, savjesti i vjere koji je usvojio UN-ov Odbor za ljudska prava dana 27.09.1993. godine, a prema kojem „Poštovanje i prakticiranje vjere ili uvjerenja može obuhvatati... nošenje karakteristiĉne odjeće ili pokrivala za glavu“ (dokument br. CCPR/C/21/Rev.1/Add.4, § 4). Pa ipak, vlada je tvrdila da je ograniĉenje bilo zakonito. Pravila o kućnom redu na koja se pozivaju domaće odluke potrebno je ĉitati u vezi sa ĉlanom 242. stav 3. Zakona o kriviĉnom postupku, koji postupajućem sudiji daje široko diskreciono pravo u pogledu pitanja koja se odnose na ĉuvanje dostojanstva suda (vidi taĉku 17. ove presude). U pogledu cilja ograniĉenja, stav vlade je da je postupajući sudija jednostavno primijenio opće prihvaćeno pravilo uljudnosti i pristojnog ponašanja prema kojem se u Bosni i Hercegovini ne može nositi kapa u sudnici. Takodjer, postupajući sudija je djelovao u cilju zaštite naĉela sekularizma koje je od vitalnog znaĉaja za multikulturalna društva poput onog u Bosni i Hercegovini. Budući da je osporena mjera poduzeta u kontekstu osjetljivog i kompleksnog predmeta koji se odnosi na teroristiĉki napad protiv Ambasade Sjedinjenih Ameriĉkih Država, vlada je tvrdila da je ograniĉenje o kojemu je rijeĉ bilo srazmjerno.
2. Ocjena Suda

(a) Da li je postojalo „ograniĉenje“ u smislu ĉlana 9. stav 2

Strane su se složile da je kazna koja je izreĉena aplikantu zbog nošenja kape u sudnici predstavljala ograniĉenje ispoljavanja njegove vjere. Ovo je u suglasju sa službenim stavom Islamske zajednice u Bosni i Hercegovini prema kojem nošenje kape ne predstavlja izriĉitu vjersku obavezu, ali ono ima tako jake korjene u tradiciji da je mnogi smatraju vjerskom obavezom (vidi zadnji pasus dopisa od 19.09.2016. godine u taĉki 24. ove presude). Ovo je takodjer u skladu s odlukom Ustavnog suda (vidi taĉku 10. ove presude).
Takvo ograniĉenje nije spojivo sa ĉlanom stav 2. osim ukoliko je „propisano zakonom“, slijedi jedan ili više legitimnih ciljeva navedenih u tom stavu i ako je „neophodno u demokratskom društvu“ kako bi se postigao cilj ili ciljevi o kojima je rijeĉ.
(b) Da li je mjera bila „propisana zakonom“

Sud ponavlja da izraz „propisana zakonom“ u drugom stavu ĉlana 9. ne samo da zahtijeva da osporena mjera ima pravni temelj u domaćem zakonu, nego se takodjer odnosi i na kvalitet dotiĉnog zakona koji mora biti dostupan osbama o kojima je rijeĉ i predvidiv u pogledu njegovih uĉinaka (vidi İzzettin Doğan i drugi protiv Turske [VV], br. 62649/10, taĉka 99, ESLJP 2016).
U predmetnom sluĉaju, mišljenja strana u postupku o tome da li je osporena mjera bila „propisana zakonom“ bila su razliĉita. Kako je istaknuo aplikant, nijedna zakonska odredba ne zabranjuje izriĉito nošenje kape u sudnici (vidi takodjer stav VSTV-a u vezi s tim u taĉki 14. ove presude). Medjutim, aplikant nije kažnjen na osnovu bilo kakve opće zabrane, već na osnovu ovlasti koja pripada postupajućem sudiji da uredjuje vodjenje postupka na državnom sudu kako bi osigurao da ne dodje do zloupotrebe suda, te da postupak bude praviĉan za sve strane, koja odredba je neizbježno formulirana nejasnim terminima (vidi ĉlan 242. stav 3. Zakona o kriviĉnom postupku u taĉki 17. ove presude). Ustavni sud je temeljito ispitao ovo pitanje i zakljuĉio da je miješanje bilo zakonito, posebno uzimajući u obzir ĉinjenicu da je predsjednik sudskog vijeća upozorio aplikanta na postojeće pravilo i na posljedice njegovog nepoštivanja (vidi taĉku ove presude). Sud nema jakih razloga da odstupi od utvrdjenja Ustavnog suda. On stoga smatra da je postojao zakonski osnov za ograniĉenje nošenja kape u sudnici.
(c) Da li je postojao legitiman cilj

Sud je već utvrdio da je popis izuzetaka kada je rijeĉ o slobodi osobe na ispoljavanje vjere ili uvjerenja iz ĉlana 9. taĉka 2. iscrpan, te da je njihova definicija restriktivna (vidi A.S. protiv Francuske [VV], br. 43835/11, taĉka 113, ESLJP 2014, i izvore koji su tu citirani). Stoga, da bi bilo spojivo s Konvencijom, ograniĉenje ove slobode mora slijediti cilj koji se može povezati s jednim od onih koji su navedeni u toj odredbi.
Aplikant je zauzeo stav da miješanje u njegovu slobodu ispoljavanja vjere nije korespondiralo ni sa jednim od ciljeva navedenih u ĉlanu 9. stav 2. Vlada je sa svoje strane tvrdila da je osporena mjera slijedila dva legitimna cilja: zaštitu prava i sloboda drugih; i održavanje autoriteta i nepristranosti pravosudja. Sud napominje da se u drugom stavu ĉlana 9. ne pominje izriĉito drugi od ovih ciljeva. U pogledu prvog od navedenih ciljeva – osiguranja zaštite prava i sloboda drugih – vlada se pozvala na naĉelo sekularizma i potrebu promoviranja tolerancije u post-konfliktnom društvu. Sud je već utvrdio da je sekularizam uvjerenje zaštićeno ĉlanom 9. Konvencije (vidi Lautsi i drugi protiv Italije [VV], br. 30814/06, taĉka 58, ESLJP 2011), te da se cilj podržavanja sekularnih i demokratskih vrijednosti može povezati s legitimnim ciljem „zaštite prava i sloboda drugih“ u smislu ĉlana 9. stav 2. (vidi Leyla Şahin protiv Turske [VV], br. 44774/98, taĉka 99, ESLJP 2005-XI, i Ahmet Arslan i drugi protiv Turske, br. 41135/98, taĉka 43, 23.02.2010). Nema razloga za drugaĉiju odluku u predmetnom sluĉaju.
(d) Da li je mjera bila „neophodna u demokratskom društvu“

i. Opća načela

Opća naĉela koja se odnose na ĉlan 9. nedavno su ponovljena u predmetu A.S. protiv Francuske, citiranom gore u tekstu, taĉke 124-31:
„124. Onako kako je štiti ĉlan 9, sloboda misli, savjesti i vjeroispovijesti predstavlja jednan od temelja „demokratskog društva“ u smislu Konvencije. U svojoj vjerskoj dimenziji, ta sloboda jeste jedan od najvažnijih elemenata identiteta vjernika i njihovog koncepta života, ali i dragocjeno dobro za ateiste, agnostike, skeptike i one koji su ravnodušni u tom pogledu. Pluralizam, neodvojiv od demokratskog društva, koji je skupo osvojen tokom vijekova, ovisi o njoj. Ta sloboda podrazumijeva, inter alia, slobodu osobe da se pridržava ili nepridržava vjerskih uvjerenja, te da prakticira ili neprakticira neku vjeru (vidi, inter alia, Kokkinakis protiv Grčke, od 25. maja 1993, taĉka 31,  Serija A  no. 260-A;  Buscarini  i  ostali   protiv   San   Marina   [VV],   broj 24645/94, taĉka 34, ESLJP 1999-I; i Leyla Şahin, citirana gore, taĉka 104).

125. Iako je vjerska sloboda prije svega stvar savjesti pojedinca, ona takodjer podrazumijeva slobodu ispoljavanja vjere, individualno i privatno, ili u zajednici s drugima, u javnosti i u krugu onih s kojima se dijeli ista vjera. U ĉlanu 9. nabrojani su razliĉiti oblici ispoljavanja vjere ili uvjerenja, tj. molitva, propovijedanje, vršenje vjerskih dužnosti i obredi (vidi, mutatis mutandis, Cha’are Shalom Ve Tsedek protiv Francsuke [VV], broj 27417/95, taĉka 73, ESLJP 2000-VII, i Leyla Şahin, citirana gore, taĉka 105).

Medjutim, ĉlan 9. ne štiti svako djelo koje je motivirano ili inspirirano vjerom ili uvjerenjem, te ne garantira uvijek pravo na ponašanje u javnoj sferi na naĉin koji diktira vjera ili uvjerenja (vidi, na primjer, Arrowsmith protiv Ujedinjenog Kraljevstva, broj 7050/75, izvještaj Komisije od 12.10.1978, DR 19; Kalaç protiv Turske, od 1.07.1997, taĉka 27, Izvještaji o presudama i odlukama 1997-IV; i Leyla Şahin, citirana gore, taĉke 105 i 121).

126. U demokratskim društvima u kojima više religija koegzistira u okviru jednog istog stanovništva, može se pokazati potrebnim da se ograniĉi sloboda ispoljavanja vjere ili uvjerenja kako bi se pomirili interesi razliĉitih grupa i osiguralo poštivanje svake osobe (vidi, Kokkinakis, citirana gore, stav 33). To proizilazi i iz stava ĉlana 9. kao i iz pozitivnih obaveza države na osnovu ĉlana 1. Konvencije da jamĉi svim osobama pod svojom nadležnošću prava i slobode utvrdjene u Konvenciji (vidi, Leyla Şahin, citirana gore, taĉka 106).

127. Sud je ĉesto isticao ulogu države kao neutralnog i nepristranog organizatora prakticiranja raznih religija, vjera i uvjerenja, te je naznaĉavao da ta uloga doprinosi javnom redu, vjerskoj harmoniji i toleranciji u demokratskom društvu. Kao što je ranije istaknuto, Sud takodjer smatra da je obaveza države da bude neutralna i nepristrana nespojiva s bilo kakvim ovlastima države da ocjenjuje legitimnost vjerskih uvjerenja ili naĉina na koji se ta uvjerenja izražavaju (vidi, Manoussakis i ostali protiv Grčke, od 26.09.1996, taĉka 47, Izvještaji 1996-IV; Hasan i Chaush protiv Bugarske [VV], broj 30985/96, taĉka 78, ESLJP 2000-XI; i Refah Partisi (Stranka prosperiteta) i ostali protiv Turske [VV], br. 41340/98, 41342/98, 41343/98 i 41344/98, taĉka 91, ESLJP 2003-II), kao i da ta obaveza iziskuje da država osigura uzajamnu toleranciju izmedju suprotstavljenih grupa (vidi, medju ostalim izvorima presudu Leyla Şahin, citirana gore, taĉka 107). Prema tome, uloga vlasti u takvim okolnostima nije da otklone uzrok tenzija eliminiranjem pluralizma, nego da osiguraju da konkurentne grupe toleriraju jedna drugu (vidi, Serif protiv Grčke, broj 38178/97, taĉka 53, ESLJP 1999-IX; vidi takodjer, Leyla Şahin, citirana gore, taĉka 107).

128. Pluralizam, tolerancija i otvorenost duha su zaštitni znak „demokratskog društva“. Premda pojedinaĉni interesi ponekad moraju biti podredjeni interesima grupe, demokracija ne znaĉi jednostavno da stavovi većine moraju uvijek prevladati; mora se postići ravnoteža kojom se osigurava praviĉno postupanje prema osobama koje pripadaju manjinama, te izbjegava zloupotreba dominantnog položaja (vidi, mutatis mutandis, Young, James i Webster protiv Ujedinjenog Kraljevstva, od 13.08.1981, taĉka 63, Serija A broj 44, i Chassagnou i ostali protiv Francuske [VV], br. 25088/94, 28331/95 i 28443/95, taĉka 112, ESLJP 1999-III). Pluralizam i demokracija moraju biti zasnovani na dijalogu i duhu kompromisa koji nužno podrazumijeva razne ustupke pojedinaca i grupa koji su opravdani da bi se održali i promovirali ideali i vrijednosti demokratskog društva (vidi, mutatis mutandis, Ujedinjena komunistička partija Turske i ostali, citirana gore, stav 45, i Refah Partisi (Stranka prosperiteta) i ostali, citirana gore, stav 99). Ako su ta „prava i slobode drugih“ sama zajamĉena Konvencijom i njenim protokolima, mora se prihvatiti da potreba za njihovom zaštitom može rukovoditi države da ograniĉe ostala prava i slobode, takodjer predvidjene Konvencijom. Upravo to stalno traganje za ravnotežom izmedju osnovnih prava svakog pojedinca predstavlja osnov „demokratskog društva“ (vidi, Chassagnou i ostali, citirana gore, taĉka 113; vidi takodjer, Leyla Şahin, citirana gore, stav 108).

129. Takodjer je važno naglasiti fundamentalno supsidijarnu ulogu mehanizma Konvencije. Domaće vlasti imaju direktan demokratski legitimitet, te su, kao što je Sud mnogo puta istaknuo, u naĉelu u boljem položaju od jednog medjunarodnog suda da procijene domaće potrebe i uvjete. Kada je rijeĉ o pitanjima opće politike o kojima mišljenja u demokratskom društvu opravdano mogu biti veoma razliĉita, posebnu težinu treba dati ulozi domaćeg donositelja odluka (vidi, na primjer, Maurice protiv Francuske [VV], broj 11810/03, taĉka 117, ESLJP 2005-IX). To je naroĉito sluĉaj kada je rijeĉ o pitanjima odnosa izmedju države i religija (vidi, mutatis mutandis, Cha’are Shalom Ve Tsedek, citirana gore, taĉka 84, i Wingrove protiv Ujedinjenog Kraljevstva, od 25.11.1996, taĉka 58, Izvještaji 1996-V; vidi takodjer, Leyla Şahin, citirana gore, taĉka 109). U pogledu ĉlana 9. Konvencije, državi bi, dakle, u naĉelu trebalo ostaviti široko polje slobodne procjene prilikom odluĉivanja da li je i u kojoj mjeri ograniĉenje prava na ispoljavanje vjere ili uvjerenja „neophodno“. Imajući u vidu navedeno, prilikom utvrdjivanja polja slobodne procjene u datom sluĉaju, Sud mora voditi raĉuna i o tome šta je ono što je u njemu dovedeno u pitanje (vidi, inter alia, Manoussakis i ostali, citirana gore, taĉka 44, i Leyla  Şahin,  citirana  gore,  taĉka 110). On može uzeti u obzir, ako je potrebno, bilo koji konsenzus i zajedniĉke vrijednosti koje proizilaze iz praksi država potpisnica Konvencije (vidi, na primjer, Bayatyan protiv Armenije [VV], broj 23459/03, taĉka 122, ESLJP 2011).

130. U presudi Leyla Şahin, Sud je istaknuo da je to naroĉito sluĉaj kada je rijeĉ o reguliranju nošenja vjerskih simbola u obrazovnim ustanovama, naroĉito s obzirom na razliĉite pristupe domaćih vlasti u vezi s tim pitanjem. Pozivajući se na presudu Otto- Preminger-Institut protiv Austrije (od 20.09.1994, taĉka 50, Serija A broj 295-A) i odluku Dahlab protiv Švicarske (broj 42393/98, ESLJP 2001-V), on je dodao da zapravo u Evropi nije moguće raspoznati neki jedinstven koncept znaĉaja religije u društvu, te da se smisao ili uĉinak javnog izražavanja nekog vjerskog uvjerenja razlikuju ovisno o vremenu i kontekstu. On je primijetio da pravila u tom domenu zbog toga variraju od zemlje do zemlje u skladu s nacionalnom tradicijom i zahtjevima koje nameće potreba da se zaštite prava i slobode drugih i da se održi javni red. Sud je iz toga zakljuĉio da se izbor obima i forme takvih pravila mora neizostavno prepustiti dotiĉnoj državi do odredjene mjere, budući da ovisi o specfiĉnom domaćem kontekstu (vidi, Leyla Şahin, citirana gore, taĉka 109).

131. Medjutim, polje slobodne procjene ide ruku pod ruku s evropskim nadzorom koji se odnosi i na zakon, kao i na odluke u kojima se on primjenjuje. Zadatak Suda je da utvrdi da li su mjere koje su poduzete na domaćem nivou, u naĉelu opravdane i srazmjerne (vidi, inter alia, Manoussakis i ostali, citirana gore, taĉka 44, i Leyla Şahin, citirana gore, taĉka 110).“

ii. Primjena navedenih načela na predmetni slučaj

Sud zapaža da aplikant nije imao drugog izbora nego da pristupi sudu: u skladu sa Zakonom o kriviĉnom postupku Bosne i Hercegovine, svjedok koji se ne odazove pozivu izlaže se opasnosti da bude novĉano kažnjen ili prinudno doveden (vidi taĉku ove presude). Takodjer je navedeno da je aplikant ustao prilikom obraćanja sudu, kako nalaže domaći zakon (vidi taĉku 18. ove presude). Predsjedavajući sudija je saopćio aplikantu da u skladu s Pravilima o kućnom redu takodjer treba skinuti kapu (vidi taĉku 19. ove presude). On je objasnio da je nošenje kape suprotno važećem odjevnom kodeksu u pravosudnim institucijama, te da nije dozvoljeno nošenje vjerskih simbola ili odjeće na sudu. Aplikantu je zatim dato odredjeno vrijeme da razmisli, ali on je na kraju odbio skinuti kapu tvrdeći da je njegova vjerska dužnost da uvijek nosi kapu. Predsjedavajući sudija mu je izrekao novĉanu kaznu zbog nepoštivanja suda. Aplikant nije platio kaznu, te je ona zamijenjena zatvorskom kaznom u trajanju od trideset dana (vidi taĉku 9. ove presude).
Važno je naglasiti fundamentalno supsidijarnu ulogu mehanizma Konvencije. Domaće vlasti imaju neposrednu demokratsku legitimaciju, te su, kako je Sud mnogo puta utvrdio, u naĉelu u boljoj poziciji nego jedan medjunarodni sud da ocijene lokalne potrebe i uvjete. U odnosu na pitanja opće politike, o kojima mišljenja u demokratskom društvu opravdano mogu biti veoma razliĉita, posebnu težinu treba dati ulozi domaćeg donositelja odluka. Ovo je naroĉito sluĉaj kada je rijeĉ o pitanjima koja se tiĉu odnosa izmedju države i religija, budući da pravila u ovoj sferi variraju od države do države, u skladu s nacionalnim tradicijama i zahtjevima koje nameće potreba da se zaštite prava i slobode drugih, i da se održi javni red. U pogledu ĉlana 9. Konvencije, državi u naĉelu treba ostaviti široko polje slobodne procjene u odluĉivanju da li je, i u kojoj mjeri „neophodno“ ograniĉenje neĉijeg prava na ispoljavanje vjere i uvjerenja. Ovo polje slobodne procjene, medjutim, ide ruku pod ruku s evropskim nadzorom obuhvatajući i zakon i odluke u kojima se on primjenjuje. Zadatak Suda je da utvrdi da li su mjere koje su poduzete na domaćem nivou bile u naĉelu opravdane i srazmjerene. U tom smislu, Sud može, po potrebi, uzeti u obzir bilo koji konsenzus i zajedniĉke vrijednosti koje proizlaze iz prakse država potpisnica Konvencije (vidi, medju ostalim  izvorima,  presudu  S.A.S.  protiv Francuske, citirana gore, taĉke 129-31).
Sud je svjestan da je predsjedavajući sudija imao težak zadatak održavanja reda i osiguranja integriteta sudjenja u predmetu u kojem je veliki broj uĉesnika pripadao vjerskoj skupini koja se suprotstavlja konceptu sekularne države i priznaje samo božji zakon i sud (vidi taĉku 6. ove presude). Sud je takodjer uzeo u obzir sveukupni kontekst u vrijeme sudjenja. Pa ipak, Sud smatra da mjera koja je poduzeta na domaćem nivou nije bila opravdana iz sljedećih razloga.
Kao što je navedeno (vidi taĉku ove presude), mora se praviti razlika izmedju predmetnog sluĉaja i sluĉajeva koji se odnose na nošenje vjerskih simbola ili odjeće na radnom mjestu, posebno od strane javnih službenika koji mogu biti obavezani dužnošću diskrecije, neutralnosti i nepristranosti, ukljuĉujući i dužnost da ne nose takve simbole i odjeću za vrijeme vršenja službenih ovlasti (vidi Pitkevich protiv Rusije (odl.), br. 47936/99, 8.02.2001, koji se odnosi na otpuštanje jedne sutkinje jer je, izmedju ostalog, zagovarala prozelitizam i molila se za vrijeme sudskih roĉišta; Dahlab protiv Švicarske (odl.), br. 42393/98, ESLJP 2001-V, u vezi sa zabranom nošenja marame za vrijeme nastave uĉiteljici osnovne škole; Kurtulmuş protiv Turske (odl.), br. 65500/01, ESLJP 2006-II, u vezi sa zabranom nošenja marame za vrijeme nastave univerzitetskoj profesorici; Eweida i drugi, citiran gore, taĉka 105, u vezi sa otpuštanjem jedne službenice matiĉnog ureda rodjenih, umrlih i vjenĉanih zbog njenog odbijanja da obavi istospolno vjenĉanje; i Ebrahimian protiv Francuske, br. 64846/11, ESLJP 2015, u vezi sa zabranom nošenja marame na poslu socijalnoj radnici na psihijatrijskom odjelu jedne javne bolnice). U demokratskim društvima, gradjane u privatnom svojstvu, poput aplikanta, obiĉno ne obavezuje takva dužnost.
Taĉno je da ĉlan 9. Konvencije ne štiti svaki akt motiviran ili inspiriran vjerom ili uvjerenjem i ne pruža uvijek garanciju prava na ponašanje u javnoj sferi na naĉin koji diktira neĉija religija ili uvjerenje (vidi presudu A.S. protiv Francuske, citiranu gore, taĉka 125, kao i izvore citirane u njoj; vidi takodjer, mutatis mutandis, Enver Aydemir protiv Turske, br. 26012/11, taĉke 68-84, 7.06.2016, gdje je Sud utvrdio da odbijanje aplikanta da služi vojni rok u sekularnoj Republici Turskoj zbog svojih idealistiĉkih i politiĉkih stavova povezanih sa Kur'anom i šerijatskim pravom, nije bilo takvo da povlaĉi za sobom primjenu ĉlana 9). Doista, mogu postojati sluĉajevi kada je opravdano narediti svjedoku da ukloni vjerski simbol (vidi taĉku 22. ove presude). Medjutim, Sud bi želio naglasiti da vlasti ne smiju zanemariti specifiĉna svojstva razliĉitih religija. Sloboda ispoljavanja vjere je osnovno pravo: ne samo zbog toga što zdravo demokratsko društvo treba tolerirati i podržavati pluralizam i razliĉitost, nego i zbog važnosti za osobu koja je vjeru uĉinila centralnom postavkom svoga života da to vjerovanje može saopćiti drugima (vidi Eweida i drugi, citirana gore, taĉka 94). Sud ne vidi razloga za sumnju da je aplikantov postupak inspiriran njegovim iskrenim vjerskim uvjerenjem da mora uvijek nositi kapu, bez bilo kakve prikrivene namjere da se naruga sudjenju, potakne druge da odbace sekularne i demokratske vrijednosti ili izazove nered (vidi, u vezi s tim, Eweida i drugi, citirana gore, taĉka 81). Pluralizam, tolerancija i otvorenost duha su zaštitni znak „demokratskog društva“. Iako pojedinaĉni interesi mogu povremeno biti podredjeni interesima grupe, demokracija ne znaĉi jednostavno da stavovi većine uvijek moraju prevladati. Uloga vlasti nije da otklone uzrok tenzija eliminiranjem pluralizma, već da osiguraju da suprotstavljene grupe toleriraju jedna drugu (vidi S.A.S. protiv Francuske, citirana gore, taĉke 127-28).
Za razliku od nekih drugih pripadnika njegove vjerske skupine (vidi taĉku 6. ove presude), aplikant se odazvao pozivu suda i ustao je kada je to zatraženo, ĉime se jasno podvrgnuo zakonima i sudovima zemlje. Nema naznaka da aplikant nije želio svjedoĉiti ili da je imao stav nepoštivanja. U takvim okolnostima, njegovo kažnjavanje zbog nepoštivanja suda samo na osnovu njegovog odbijanja da skine kapu, nije bilo neophodno u demokratskom društvu.
Sud zakljuĉuje da su u predmetnom sluĉaju domaći organi vlasti prekoraĉili široko polje slobodne procjene koje im je dato (vidi taĉku 38. ove presude). Stoga je došlo do povrede ĉlana 9. Konvencije.
 

II NAVODNA POVREDA ĈLANA 14. KONVENCIJE 

Aplikant je istaknuo da je diskriminiran u uživanju slobode ispoljavanja vjere. On se pozvao na ĉlan 14. Konvencije uzet zajedno sa ĉlanom 9. Konvencije
Vlada je osporila taj navod.
Sud primjećuje da je ova pritužba povezana s onom koja je ispitana gore u tekstu, te se stoga mora proglasiti nedopuštenom.
Budući da aplikantova pritužba u vezi sa ĉlanom 14. predstavlja ponavljanje njegove pritužbe u vezi sa ĉlanom 9, te imajući u vidu utvrdjenje u vezi sa ĉlanom 9. (u taĉki 43. ove presude), nije potrebno ispitivati je li u ovom predmetu takodjer došlo i do povrede ĉlana 14. (vidi, npr. Besarabijska metropolija i drugi protiv Moldavije, br. 45701/99, taĉka 134, ESLJP 2001-XII).
 

III PRIMJENA ĈLANA 41. KONVENCIJE 

Ĉlan 41. Konvencije propisuje:
„Ako Sud utvrdi da je došlo do povrede Konvencije ili njenih protokola, a domaće pravo visoke ugovorne strane o kojoj je rijeĉ dozvoljava samo djelimiĉno obeštećenje, Sud će, po potrebi, pružiti praviĉnu naknadu oštećenoj stranci.“

A.   Odšteta 

Aplikant zahtijeva 50.000 eura (EUR) na ime nematerijalne štete.
Vlada smatra da je taj zahtjev previsoko postavljen.
Sud prihvaća da je aplikant pretrpio duševnu bol zbog povrede koja je utvrdjena, što opravdava dosudjivanje naknade na ime nematerijalne štete. Vršeći svoju procjenu na praviĉnoj osnovi kako to nalaže Konvencija, Sud aplikantu dosudjuje 4.500 eura po ovoj stavci, kao i svaki porez koji se može zaraĉunati.
B.  Troškovi i izdaci

Aplikant takodjer zahtijeva 1.000 eura za troškove i izdatke nastale u postupku pred Sudom.
Vlada smatra da taj zahtjev nije opravdan.
Prema praksi Suda, aplikant ima pravo na naknadu troškova i izdataka samo u mjeri u kojoj je pokazano da su oni zaista nastali, da su bili neophodni i da je njihov iznos opravdan. To znaĉi da ih je aplikant platio ili da ih je dužan platiti u skladu s pravnom ili ugovornom obavezom, te da su oni bili neizbježni kako bi se sprijeĉile utvrdjene povrede ili da bi se dobilo obeštećenje. Sud zahtijeva podnošenje raĉuna i faktura sa stavkama troškova koje sadrže dovoljno detalja kako bi Sud mogao utvrditi u kojoj mjeri su navedeni uvjeti ispunjeni. Budući da takvi dokumenti nisu podneseni u predmetnom sluĉaju, Sud odbija ovaj zahtjev (vidi, na primjer, Ališić i drugi protiv Bosne i Hercegovine, Hrvatske, Srbije, Slovenije i Bivše Jugoslavenske Republike Makedonije [VV], br. 60642/08, taĉka 158, ESLJP 2014).
C.   Zatezna kamata 

Sud smatra primjerenim da se zatezna kamata zasniva na najnižoj kreditnoj stopi Evropske centralne banke uvećanoj za tri postotna boda.
 

 IZ NAVEDENIH RAZLOGA, SUD

Proglašava, jednoglasno, aplikaciju dopuštenom; 
Utvrđuje, sa šest glasova prema jednom, da je došlo do povrede ĉlana 9. Konvencije; 
Utvrđuje, sa šest glasova prema jednom, da nema potrebe da se sluĉaj ispita i sa stanovišta ĉlana 14. Konvencije; 
Utvrđuje, sa šest glasova prema jednom,
da je tužena država dužna isplatiti aplikantu, u roku od tri mjeseca  od dana kada ova presuda postane konaĉna prema ĉlanu 44. stav 2. Konvencije, 4.500 EUR (ĉetiri hiljade i pet stotina eura) na ime nematerijalne štete, kao i svaki porez koji se može zaraĉunati, koji iznos će biti pretvoren u valutu tužene države po teĉaju na dan isplate;
da će se od isteka navedenog roka od tri mjeseca pa do isplate obraĉunavati obiĉna kamata na navedeni iznos po stopi jednakoj najnižoj kreditnoj stopi Evropske centralne banke uvećanoj za tri postotna boda; 
Odbija, jednoglasno, preostali dio aplikantovog zahtjeva za praviĉnu naknadu.
 

Saĉinjeno na engleskom jeziku i dostavljeno u pisanom obliku dana 5.12.2017. godine u skladu s pravilom 77. stavovi 2. i 3. Pravila Suda.

 

Andrea Tamietti                                                                 Ganna Yudkivska

zamjenik registrara                                                                   predsjednica

 

U skladu sa ĉlanom 45. stav 2. Konvencije i pravilom 74. stav 2. Pravila Suda, uz ovu presudu priložena su sljedeća izdvojena mišljenja:

Izdvojeno saglasno mišljenje sudije De Gaetana;
Izdvojeno saglasno mišljenje sudije Bošnjaka;
Izdvojeno mišljenje o neslaganju sudije Ranzonija.
 

G.Y. A.N.T.

 

IZDVOJENO SAGLASNO MIŠLJENJE SUDIJE DE GAETANA

Ovo je predmet koji se u potpunosti odnosi na slobodu vjerskog izražavanja, a vrlo malo, ako se uopće i odnosi, na nepoštivanje suda ili održavanje reda u sudnici. Nažalost, na domaćem nivou sve je pomiješano.
Ĉini se da se aplikant našao u procjepu izmedju odluke koja je donesena u skladu sa ĉlanom 242. Zakona o kriviĉnom postupku u odnosu na g. Jašarevića i druga dva optužena (vidjeti taĉku 6. presude). Teško je zamisliti kako se ponašanje aplikanta, koji je kapu na glavi zadržao samo kao izraz svojih dubokih vjerskih uvjerenja, može smatrati kao nepoštivanje suda ili narušavanje reda ili pristojnog ponašanja u sudnici. Da je aplikant katoliĉki biskup, da li bi mu bilo zabranjeno da pred sudom nosi prsni križ? Ili, da je pravoslavni sveštenik, da li bi bio primoran da skine crnu kapu sa glave? A šta tek da je Sikh? U ovom zadnjem primjeru, skidanje tog pokrivala za glavu bio bi priliĉno kompliciran, a vjerojatno i dug postupak. 
Iako se slažem da je u konkretnom predmetu došlo do povrede ĉlana 9. Konvencije, kao i da predmet nije potrebno ispitivati u odnosu na ĉlan 14. Konvencije, analiza Suda treba se zaustaviti na pitanju da li je predmetna mjera bila „propisana zakonom“. U vrijeme dogadjaja iz 2012. godine, Visoko sudsko i tužilaĉko vijeće Bosne i Hercegovine još uvijek nije bilo zauzelo stav kakav je naveden u taĉki 14. presude. Cilj ĉlana 242. stav 3. Zakona o kriviĉnom postupku nikada nije bio davanje ovlasti predsjedavajućem sudiji da donosi bilo kakve naredbe – to bi bila ĉista arbitrarnost – nego samo one naredbe koje jesu ili bi mogle biti potrebne za propisno održavanje reda u sudnici ili pravilno obavljanje posla. Isto tako, pravilo 20. Kućnog reda i obaveza korisnika kompleksa pravosudnih institucija Bosne i Hercegovine (vidi taĉku 19.) potpuno je nejasno. Iako se odredjeni stepen ozbiljnosti i pristojnog oblaĉenja osoba može išĉitati iz izraza „kodeks oblaĉenja u pravosudnim institucijama“, tada se nije moglo predvidjeti da isti predvidja i stvari kao što je kapa na glavi aplikanta. Posebno mi smeta naĉin na koji je formulirana taĉka 33. presude. Po mom mišljenju, aplikant je kažnjen na osnovu opće i nejasne zakonske odredbe, a tu neodredjenost ni Ustavni sud nikakvim okolišanjem nije mogao efikasno prikriti. Takodjer, ovlast koja pripada postupajućem sudiji da regulira vodjenje postupka ne obuhvata nepotrebno izazivanje konfliktnih situacija, posebno onih koje se odnose na osnovno ljudsko pravo – u ovom sluĉaju, pravo na slobodu vjerskog izražavanja.
Isto tako, ne vidim kako se može reći da je relevantno pozivanje iz taĉke 35. presude na predmet Lautsi i dr. protiv Italije ([VV], br. 30814/06, taĉka 58, ESLJP 2011 (izvodi)). U ovom predmetu nije rijeĉ o „filozofskim osudama“, kao što je to bio sluĉaj u predmetu Lautsi i drugi. Samo u izuzetnim sluĉajevima, kao kada je naĉelo sekularizma ugradjeno u ustav zemlje, ili u sluĉajevima kada postoji duga istorijska tradicija sekularizma, može se reći da u naĉelu sekularizam potpada pod formulaciju  „zaštite prava i sloboda drugih“ u smislu ĉlana 9. stav 2. Konvencije. Razdvajanje crkve i države ne predstavlja u većoj mjeri izgovor za agresivni oblik laïcité-a nego što je to sluĉaj kod promicanja sekularizma na raĉun slobode vjeroispovijesti. Kako sudija Bonello istiĉe u svom saglasnom izdvojenom mišljenju u predmetu Lautsi i drugi: „Sloboda vjeroispovijesti i oslobodjenost od vjeroispovijesti u suštini se sastoje od prava na slobodno izražavanje svake religije po slobodnom izboru pojedinca, prava na neprihvatanje bilo kakve religije i prava pojedinca da ispoljava svoju religiju vjerovanjem, molitvom, propovijedanjem i obredom. Ovdje se završava popis iz Konvencije, ne ukljuĉujući promicanje bilo kakvog sekularizma države“ (vidi taĉku 2.6. navedenog mišljenja).
 

IZDVOJENO SAGLASNO MIŠLJENJE SUDIJE BOŠNJAKA

U ovom predmetu sam, kao i većina sudija, glasao za zakljuĉak da je došlo do povrede ĉlana 9. Konvencije. Smatram da se kljuĉni argumenti za ovaj stav mogu naći u taĉki 42. presude. Medjutim, ovi argumenti vrijede za situaciju kada nijednom odredbom nije bilo regulirano, a pogotovo nije bilo zabranjeno nošenje vjerskih simbola u sudnici u vrijeme kada je aplikantu izreĉena novĉana kazna zbog neskidanja kape sa glave. Da je takva odredba postojala, moja bi ocjena vjerovatno bila drugaĉija.
Medju stranama u postupku je nesporno da je izricanje novĉane kazne aplikantu predstavljalo uplitanje u njegovo pravo zaštićeno ĉlanom 9. Konvencije. Mogu se složiti s mišljenjem većine sudija da je sankcija izreĉena aplikantu propisana zakonom. Prema ĉlanu 242. stav. 3. Zakona o kriviĉnom postupku Bosne i Hercegovine, svjedoku se novĉana kazna može, inter alia, izreći ako nije postupio u skladu s naredbom predsjednika vijeća, a pod uvjetom da je prethodno upozoren. U ovom predmetu nije sporno da je predsjednik vijeća aplikantu naredio da skine kapu, upozorio ga na mogućnost da bude novĉano kažnjen ukoliko se ne povinuje, i tek nakon toga pribjegao sankciji. U momentu kada je aplikantu izreĉena novĉana kazna, moglo se u potpunosti predvidjeti da će se ovo desiti.
Pa ipak, uvjet zakonitosti ne može se ĉitati odvojeno od uvjeta da u demokratskom društvu uplitanje može biti neophodno. Snažno podržavam ponavljanje naĉela koja se odnose na slobodu vjeroispovijesti u taĉki 38. presude. Slobodu procjene koju visoke ugovorne strane uživaju u ovim pitanjima treba smatrati širokom, ali nju trebaju ostvarivati državni organi koji imaju demokratski legitimitet da postupaju kao kreatori politike. Izražavanje vjerskih uvjerenja u zvaniĉnim institucijama i na javnim mjestima u datoj državi općenito je osjetljivo pitanje koje zahtijeva utvrdjivanje općih smjernica. Uspostavljanje standarda i utvrdjivanje pravila ne može se prepustiti samo pojedinaĉnim nositeljima ovlasti u nekoj predstojećoj situaciji. Na primjer, sumnjam da uĉitelj treba biti onaj ko odluĉuje da li su vjerski simboli dozvoljeni „u njegovom ili njenom“ razredu. Isto vrijedi i za medicinsku sestru/tehniĉara u „njegovom ili njenom“ odjelu bolnice, sudiju u „njegovoj ili njenoj“ sudnici ili spasiocu na „njegovoj ili njenoj“ plaži. Drugaĉije stanovište široko bi otvorilo vrata arbitrarnosti, što ne bi bilo spojivo sa demokratskim društvom koje se odlikuje tolerancijom.
U ranijim znaĉajnim predmetima u kojima je ovaj Sud odluĉivao, u kojima je bilo prihvaćeno široko polje slobodne procjene tužene države i u kojima nije utvrdjena povreda (vidjeti, npr. presude u predmetima A.S. protiv Francuske [VV], br. 43835/11, ESLJP 2014 (izvodi), ili Leyla Sahin protiv Turske [VV], br. 44774/98, ESLJP 2005-XI), postojalo je opće pravilo na državnom nivou kojim su odredjeni vjerski simboli na javnim mjestima bili zabranjeni. Postoji jasna razlika izmedju ovog predmeta i gore navedenih predmeta u tome što nikakva takva odredba ne postoji. Umjesto toga, predsjednik vijeća je bio taj koji je „donio“ pravilo da vjerski simbol koji aplikant nosi treba biti zabranjen. Iz razloga navedenih u prethodnom pasusu, ova ĉinjenica ima uticaja na ocjenu o tome da li su ova zabrana i nakon nje izreĉena novĉana kazna bile neophodne u demokratskom društvu.
Namjera gore navedenog stava nije da iskljuĉi mogućnost da – zbog nepostojanja općeg pravila – sudija ili organ vlasti u sliĉnoj poziciji može i treba reagirati kada se neki simbol, koji je sam po sebi vjerski, istiĉe na naĉin kojim se narušava red, sprjeĉava nesmetan rad suda ili ugrožava neka od vrijednosti ĉija je zaštita u nadležnosti tog organa, ili se u tu svrhu Medjutim, ĉini se da to nije sluĉaj kod aplikanta u ovom predmetu. Odluka predsjednika vijeća se poziva na ponašanje drugih uĉesnika koji su pripadnici iste vjerske podgrupe kao i aplikant, ponašanje koje se uistinu može opisati kao narušavanje autoriteta suda. Ali takvo ponašanje, odnosno odbijanje da se u sudnici ustane, ili da se udje u sudnicu, kao i verbalno izražavanje nepoštivanja suda, u znatnoj mjeri se razlikuje od ponašanja ovog aplikanta. Ne može se oteti utisku da je odluka sudije bila više motivirana onim drugim oĉitim znakovima nepoštivanja, nego ponašanjem samog aplikanta. Medjutim, u demokratskom društvu, odgovornost za prekršaje kažnjive prirode može biti samo individualna.
Iako je taĉno da aplikant nije poslušao naredbu da skine kapu, može se smatrati da je ova neposlušnost sliĉna ponašanju motiviranom prigovorom savjesti i ne može se sama po sebi smatrati nepoštivanjem suda. Sa druge strane, predsjedavajući sudija nije obrazložio da li bi, i ako bi, na koji naĉin, u ovoj konkretnoj situaciji nošenje kape narušilo red u sudnici, ometalo propisno vodjenje postupka ili neposredno ugrozilo neku od vrijednosti koje je on pozvan da štiti. Umjesto toga, u svojoj pisanoj odluci, predsjednik vijeća je izriĉito smatrao da nije potrebno dokazati na koji taĉno naĉin bi, po njegovom mišljenju, ponašanje aplikanta narušilo ugled suda i povjerenje u njega. Stoga, u nedostatku neke opće odredbe kojom se zabranjuje nošenje vjerskih simbola u sudnici, te zbog toga što predsjednik vijeća u predmetu aplikanta nije dao nijedan valjan razlog za zabranu, smatram da je došlo do povrede ĉlana 9.
 

IZDVOJENO MIŠLJENJE SUDIJE RANZONIJA O NESLAGANJU

Uz dužno poštovanje, ja se ne slažem sa mišljenjem većine da je došlo do kršenja odredbi ĉlana 9. Konvencije (taĉka 2. dispozitiva).
Ovaj predmet bi se mogao sažeti na slijedeći naĉin. U toku sudjenja jednom pripadniku lokalne vehabijske/selafijske grupe zbog napada na Ambasadu SAD u Sarajevu, aplikant, pripadnik iste vjerske zajednice, pozvan je da svjedoĉi pred sudom. Medjutim, protiveći se naredbi predsjednika sudskog vijeća, on je odbio da skine kapu, zbog ĉega je proglašen krivim za nepoštivanje suda i izreĉena mu je novĉana kazna od 10.000 konvertibilnih maraka (BAM). Ova novĉana kazna je kasnije smanjena od strane žalbenog vijeća istog suda na 3.000 BAM. Pošto aplikant kaznu nije platio, ona je pretvorena u trideset dana zatvora.
Slažem se s većinom da kazna koja je izreĉena aplikantu zbog nošenja kape u sudnici predstavlja ograniĉenje njegovog prava na ispoljavanje vjere, te da je to ograniĉenje propisano zakonom radi ostvarivanja legitimnog cilja „zaštite prava i sloboda drugih“ (vidi taĉke 30-35 presude). Takodjer se slažem sa općim naĉelima u pogledu neophodnosti ove mjere (vidi taĉku 36). Ono u ĉemu se ne slažem s obrazloženjem većine jeste primjena ovih naĉela na dati predmet.
Neko se može slagati ili ne slagati s ocjenom domaćih sudova i sa sadržajem njihovih odluka. Medjutim, s obzirom da mi nismo neki viši domaći sud niti organ ĉetvrtog stepena, ovaj Sud može stav domaćeg suda zamijeniti svojim stavom samo ako je to opravdano, a naroĉito kada je zemlja ĉlanica jasno prekoraĉila granice polja slobodne procjene.
Kao domaći sudija, ja možda ne bih intervenirao već bih možda tolerirao da svjedok svjedoĉi s kapom na glavi. To je medjutim samo pretpostavka jer, uprkos mnogim godinama koje sam proveo radeći kao sudija na domaćim sudovima, nikad se zapravo nisam suoĉio sa sliĉnom situacijom. Bilo kako bilo, kao sudije medjunarodnog suda jedan ovakav predmet moramo sagledati iz drugaĉije pozicije i iz drugaĉije perspektive. Moramo prihvatiti ograniĉenja koja nas obavezuju, naroĉito kada se radi o razmatranju pritužbe po osnovu ĉlana 9. 
I.     Opća naĉela 

i. Supsidijarnost konvencijskog sistema i polje slobodne procjene suda u predmetima po članu 9 

Ocjena neophodnosti uplitanja u prava iz ĉlana 9. tijesno je povezana sa supsidijarnošću sistema Konvencije. Primarna odgovornost za zaštitu konvencijskih prava leži na državama potpisnicama, a naroĉito na nacionalnim sudovima. U tom smislu, Sud u Strazburu mora pokazati odredjenu uzdržanost prilikom ocjenjivanja da li su odluke nacionalnih sudova u skladu sa obavezama države po Konvenciji, naroĉito kod preispitivanja odluka koje su povezane sa neĉijom vjeroispovijesti. Data situacija pred domaćim sudom vjerovatno odražava istorijske, kulturne, politiĉke i vjerske osobenosti, tako da medjunarodni sud nije u najboljoj poziciji da rješava takve sporove.
U jednoj od skorijih presuda u predmetu A.S. protiv Francuske ([VV], br. 43835/17, ESLJP 2014) Veliko vijeće je posebno naglasilo ovu fundamentalno supsidijarnu ulogu konvencijskog mehanizma u predmetima u kojima je rijeĉ o odnosu izmedju države i religija. U njoj se, izmedju ostalog, navodi i ovo (taĉka 129):
„Domaći organi imaju direktnu demokratsku legitimaciju i u principu su, kao što je Sud i utvrdio u brojnim predmetima, u boljoj poziciji od medjunarodnog suda da daju ocjenu lokalnih potreba i uvjeta U pogledu ĉlana 9. Konvencije, državi bi se stoga u naĉelu trebalo ostaviti šire polje slobodne procjene prilikom odluĉivanja da li su i u kojem obimu „neophodna‟ ograniĉenja prava na ispoljavanje neĉije vjeroispovijesti ili uvjerenja.“

Sliĉno tome, u predmetu Leyla Şahin protiv Turske ([VV], br. 44774/98, taĉka 109, ESLJP 2005-XI; takodje vidi Osmanoğlu i Kocabaş protiv Švajcarske, br. 29086/12, taĉka 88, ESLJP 2017) Sud je, u pogledu polja slobodne procjene, naveo sljedeće:
„Nije moguće za ĉitavu Evropu dati jedan jedinstveni koncept znaĉaja religije u društvu..., pa će se i znaĉenje ili uticaj javnog ispoljavanja vjerskih uvjerenja razlikovati u zavisnosti od vremena i konteksta.   Stoga će se i pravila u ovoj oblasti razlikovati od jedne države do druge u skladu s domaćim tradicijama i zahtjevima  koje nameće potreba da se zaštite prava i slobode drugih i održi javni red    Shodno tome, izbor obima i forme takvih propisa neminovno treba prepustiti samoj državi, jer će oni zavisiti od specifiĉnog domaćeg konteksta.“

Što se tiĉe pojma sekularizma, ovaj Sud je u pomenutom predmetu Leyla Şahin (taĉka 114) naveo sljedeće „u skladu sa temeljnim vrijednostima Konvencije. On nalazi da se podrška ovom principu, neosporno jednom od temeljnih principa turske države koji su u skladu s vladavinom prava i poštivanjem ljudskih prava, može smatrati neophodnom za zaštitu demokratskog sistema u Turskoj. Stav koji ne poštuje taj princip neće nužno biti prihvaćen kao stav na koji se odnosi sloboda ispoljavanja vjere i neće uživati zaštitu ĉlana 9. Konvencije. “
ii. Polje slobodne procjene pri traženju ravnoteže između različitih prava i interesa 

U sluĉajevima kada su nacionalni organi nastojali uspostaviti praviĉnu ravnotežu izmedju dva suprotstavljena konvencijska prava u skladu s kriterijima uspostavljenim u praksi Suda, Sud bi morao imati jake razloge da svojom stavom zamijeni stav koji su zauzeli domaći sudovi (vidi predmete Couderc i Hachette Filipacchi Associés [VV], br. 40454/07, taĉke 90-92, ESLJP 2015, te Von Hannover protiv Njemačke (br. 2) [VV], br. 40660/08 i 60641/08, taĉke 104-07, ESLJP 2012).
Sliĉan pristup treba zauzeti i u sluĉajvima kao što je ovaj. Kada država ima široko polje slobodne procjene, a nacionalni sudovi su svoju ocjenu dali na osnovu specifiĉnog nacionalnog konteksta, uzevši u obzir praksu Suda kao i relevantne principe i kriterije, Sud bi isto tako morao imati jake razloge da stav domaćih sudova zamijeni svojim stavom.
Ovakav pristup bio bi u skladu s praksom ovog Suda. Na primjer, u predmetu Kearns protiv Francuske (br. 35991/04, taĉka 74, 10.01.2008.) Sud je utvrdio da će „države potpisnice obiĉno imati široko polje slobodne procjene ako se od javnih organa države traži da uspostave ravnotežu  izmedju suprotstavljenih privatnih i javnih interesa ili prava prema Konvenciji“. Isto vrijedi i u sluĉajevima kada se mora postići praviĉna ravnoteža izmedju zahtjeva općeg interesa i zahtjeva zaštite osnovnih prava pojedinca (vidi predmet  Soering  protiv  Velike  Britanije,  07.1989,  taĉka 89, Serija A br. 161; Öcalan protiv Turske  [VV],  br.  46221/99,  taĉka 88, ESLJP 2005-IV; i Bayatyan protiv Jermenije [VV], br. 23459/03, taĉka 124, ESLJP 2011).
Nadalje, u nedavno donesenoj presudi u predmetu Ndidi protiv Ujedinjenog Kraljevstva (br. 41215/14, taĉka 76, 14.09.2017, koja još uvijek nije pravosnažna) Sud je u predmetu koji se tiĉe ĉlana 8, utvrdio sljedeće:
„Zahtjev koji se odnosi na „evropski nadzor‟ ne podrazumijeva da je kod utvrdjivanja da li je osporena mjera ostvarila praviĉnu ravnotežu izmedju relevantnih interesa zadatak Suda nužno taj da iznova izvrši ocjenu proporcionalnosti prema ĉlanu 8. Upravo suprotno, u predmetima koji se odnose na ĉlan 8., Sud je generalno zauzeo stav da pojam polja slobodne procjene znaĉi da u sluĉajevima u kojima su nepristrani domaći sudovi pažljivo razmotrili ĉinjenice, primjenjujući relevantne standarde ljudskih prava u skladu s Konvencijom i njegovom sudskom praksom, te praviĉno izbalansirali liĉne interese aplikanta u odnosu na interese šire javnosti u datom predmetu, nije na Sudu da stav nadležnih nacionalnih organa zamijeni svojim stavom  o meritumu (naroĉito ukljuĉujući tu i vlastitu ocjenu ĉinjeniĉnih pojedinosti koje se odnose na proporcionalnost). Jedini izuzetak ovome jesu situacije u kojima je pokazano da postoje jaki razlozi da se to uĉini.“

U tom pogledu, zadatak Suda jeste da utvrdi da li su razlozi na koje su se pozvali domaći organi kod izricanja mjera kojima se miješaju u aplikantova prava „relevantni i dostatni“ u smislu konvencijskog prava o kojemu je rijeĉ (vidi, mutatis mutandis, Murphy protiv Irske, br. 44179/98, taĉka 68, ESLJP 2003-IX (izvodi)). Drugim rijeĉima, Sud ne bi prvenstveno trebao ispitati aplikantovu situaciju i ĉinjenice predmeta kao takve, već bi trebao preispitati ocjenu koju su dali nacionalni sudovi. Ako su tu ocjenu izvršili neovisni i nepristrani domaći sudovi na osnovu naĉela Suda, uzimajući u obzir konkretne okolnosti predmeta i suprotstavljene interese, te ako je odluka nacionalnih sudova, kao sveobuhvatni rezultat ove ocjene, ostala unutar granica polja slobodne procjene koje je ostavljeno zemljama ĉlanicama prema odnosnom konvencijskom pravu, onda i naš Sud mora prihvatiti njihovu odluku. Ovo tim više, kada postoji široko polje slobodne procjene kao što je sluĉaj u ovom predmetu. U suprotnom, a kao što sam već rekao u drugim prilikama, mi se ovog principa pridržavamo samo formalno, a ne i u praksi.
Stoga bi u svim ovakvim sluĉajevima, a shodno tome i u sluĉajevima koji se odnose na ĉlan 9, Sud morao imati dovoljne, ako ne i jake razloge da svojim stavom zamijeni stav domaćih sudova. Medjutim, u ovom predmetu nema takvih razloga, ili barem nisu navedeni u presudi.
 II.      Primjena općih principa na predmetni sluĉaj 

i. Nacionalni sudovi su ostali u granicama polja slobodne procjene 

Procjena većine sudija vezano za okolnosti predmetnog sluĉaja ograniĉena je na taĉke 41. i 42, od kojih prva u velikoj mjeri sadrži samo opće tvrdnje koje nisu direktno vezane za konkretne ĉinjenice predmetnog sluĉaja. To, po mom mišljenju, nije dovoljno da se zakljuĉi da je država prekoraĉila široko polje slobodne procjene koje joj pripada.
Konkretno, presuda se uopće ne bavi argumentima domaćih sudova koji su navedeni u raznim odlukama tih sudova. Razmotrimo obrazloženja domaćih sudova (taĉke 7-11 presude) i ispitajmo da li su ti argumenti razumljivi i održivi, te da li se kreću unutar polja slobodne procjene.
Postupajući sud se pozvao na odredbe Pravila 20. Kućnog reda i obaveza korisnika kompleksa pravosudnih institucija BiH i obaveze stranaka u sudskom postupku, sa kojima je aplikant upoznat. Taj sud je podsjetio da sud nije mjesto na kojem se mogu iskazivati vjerska uvjerenja na naĉin koji diskreditira neka opća pravila u multikulturalnom društvu. Sud je takodje ovaj predmet doveo u vezu sa brojnim drugim identiĉnim sluĉajevima koje je rješavao, a u kojima su se razne osobe ponašale na isti naĉin, javno pokazujući da ne priznaju taj sud. Naglašena je uĉestalost primjera takvog nepoštivanja suda i zakljuĉeno je da bi takvo ponašanje zapravo moglo biti upereno protiv države i osnovnih vrijednosti društva.
žalbeno vijeće suda ukazalo je na to da je obaveza skidanja odjevnih predmeta za glavu općepoznata i da se odnosi na sve osobe, bez izuzetka i bez obzira na vjersku, spolnu, nacionalnu ili drugu pripadnost. Vijeće je potvrdilo da se radi o općeprihvaćenom standardu ponašanja u sudnici, i da u sekularnoj državi Bosni i Hercegovini prostorije suda ne mogu biti mjesto za ispoljavanje vjere.
Ne utvrdivši bilo kakvo kršenje ĉlanova 9. i 14. Konvencije, Ustavni sud je u potpunosti prihvatio obrazloženje nižih sudova. Pri tome, on je dao ocjenu koja je u skladu s metodologijom ovog Suda, ispitujući ograniĉenje aplikantove slobode vjeroispovijesti, zakonitost i legitimnost ovog ograniĉenja, njegovu neophodnost i proporcionalnost izreĉene sankcije. Ustavni sud je, izmedju ostalog, podsjetio da se u ovom predmetu radi o specifiĉnoj situaciji i prihvaćenom standardu ponašanja, za koji je aplikant znao; da je ograniĉenje prava o kojemu je rijeĉ bilo ograniĉeno, te da postupajući sud aplikantu nije nametnuo preveliki teret; da pravosudne institucije, usljed odvojenosti religije od javnog života u sekularnoj državi Bosni i Hercegovini, imaju obavezu da podržavaju vrijednosti koje zbližavaju ljude, a ne one koje ih razdvajaju, te da je privremeno  ograniĉenje u ovom sluĉaju za cilj imalo upravo to; i na kraju da aplikantovo ponovljeno odbijanje da se povinuje naredbi suda nanosi štetu ugledu pravosudne institucije. Ustavni sud je takodjer potvrdio odluku da se znaĉajno smanji iznos izreĉene novĉane kazne.
Detaljno obrazloženje domaćih sudova prihvatljivo je barem s obzir na specifiĉnu situaciju u Bosni i Hercegovini, kao što je i navedeno u predmetnim odlukama. Dakako, principi sekularizma i pluralizma mogu podrazumijevati i drugaĉiji pristup, ali to uveliko zavisi od situacije u svakoj zemlji ĉlanici. Stiĉe se dojam da pristup koji se koristi u Bosni i Hercegovini nije neopravdan. Osim toga, u skladu je sa našom praksom u smislu da ĉlan 9. Konvencije ne štiti svako djelo koje je motivirano ili inspirirano religijom ili uvjerenjem niti uvijek garantira pravo ponašanja u javnosti na naĉin koji odredjuje odredjena religija ili uvjerenja. U demokratskim društvima u kojima koegzistira nekoliko religija unutar istog stanovništva, može biti potrebno uvesti ograniĉenja slobode ispoljavanja vjere ili uvjerenja kako bi se uskladili interesi razliĉitih grupa (vidi presudu S.A.S. protiv Francuske, citirana gore, taĉke 125. i 126; takodje vidi presudu Leyla Şahin, citirana gore, taĉke 105. i 121; te Osmanoğlu i Kocabaş, citirana gore, taĉka 83).
Upravo je to ono što je tužena država i uradila s obzirom na svoju priliĉno specifiĉnu situaciju. Da li naš Sud posjeduje neophodno znanje i nadležnost da dovede u pitanje izbor tužene strane za uredjenje ovog specifiĉnog i osjetljivog pitanja? Da li je naša uloga da odredjujemo, s naknadnim vidjenjem i iz ove perspektive, koje politike treba jedna država da slijedi u kontekstu teške situacije u državi? Zar ne bismo trebali prihvatiti, koliko god je to moguće, odluku  domaćeg organa koja proizlazi iz obrazloženog balansiranja izmedju prava i interesa? Ovaj sud je u više navrata zauzeo stav da državni organi imaju direktni demokratski  legitimitet, te da su u naĉelu su u boljoj poziciji u odnosu na medjunarodni sud, da ocijene potrebe i uvjete na lokalnom nivou (vidi presudu A.S. protiv Francuske, citirana gore, taĉka 129). Medjutim, iako se ova tvrdnja ĉesto ponavlja, nažalost ona se ne slijedi uvijek u situacijama gdje bi to bilo opravdano, kao što je to sluĉaj u ovom predmetu.
ii. Osnovni princip evropskog konsenzusa 

U taĉki 38. presude stoji da bi država, u naĉelu, trebala imati široko polje slobodne procjene, ali tog polja kasnije nema bez bilo kakvog obrazloženja i bez uspostavljanja odgovarajućeg balansa. Kako je bilo moguće da većina zakljuĉi u taĉki 43. da su domaći organi prekoraĉili polje slobodne procjene bez navodjenja jasnih razloga zbog kojih je to polje ograniĉeno? Da li je eventualno uzet u obzir „evropski konsenzus“ koji, prema praksi Suda (vidi presudu A.S. protiv Francuske, citirana gore, taĉka 129, te Osmanoğlu i Kocabaş, citirana gore, taĉka 89), može ograniĉiti obim polja slobodne procjene? Iako je ovaj koncept naveden u taĉki 38. presude, argument „konsenzusa“ nije kasnije eksplicitno korišten kako bi se ograniĉilo široko polje slobodne procjene. Da li je onda u ovom pogledu na većinu uticala komparativna analiza propisa u 38. od 47. zemalja ĉlanica (vidi taĉku 21. presude) prema kojoj nošenje vjerskih simbola od strane pojedinaca u sudnici nije, kao takvo, uredjeno zakonima nijedne od zemalja koje su bile predmetom analize, dok je tek u nekoliko zemalja utvrdjen kodeks odijevanja? Ako je odgovor negativan, zašto je onda predmetna analiza uopće citirana u presudi ukoliko nije imala utjecaja na nju?
Bez obzira na to da li je većina izvukla neke zakljuĉke iz navodnog evropskog konsenzusa, koristim ovu priliku da iznesem neka svoja razmišljanja u pogledu koncepta „konsenzusa“.
Takav konsenzus mora se utvrditi uz primjenu odgovarajuće metodologije. U vezi s tim, napominjem da komparativna analiza u konkretnom sluĉaju nije obuhvatila sve države, već barem reprezentativni uzorak svih većih geopolitiĉkih blokova. Medjutim, detaljniji uvid pokazuje da se izvještaj fokusirao na usko pitanje da li domaći propis zabranjuje ili na drugi naĉin uredjuje nošenje vjerskih simbola u sudnici od strane osoba u privatnom svojstvu.
Ne iznenadjuje ĉinjenica da većina zemalja ĉlanica u svojim zakonima ne uredjuje pitanje nošenja vjerskih simbola u sudnici od strane osoba u privatnom svojstvu, kao takvo. Sudovi ĉesto imaju priliĉno široko diskreciono pravo u pogledu reda i ponašanja u sudnici, te važećih kodeksa odijevanja. Stiĉe se dojam da je to sluĉaj i u Bosni i Hercegovini. Ovo pitanje se obiĉno ne uredjuje zakonom već „kućnim redom“ odnosno „smjernicama“ koje su opće prirode. Ipak, prema izvještaju, u najmanje ĉetiri zemlje ĉlanice postoje propisi kojima se izriĉito nalaže svim licima prisutnim u sudnici da ne nose ništa na glavi; to vjerovatno obuhvata sve vrste kapa.
Sliĉan problem predstavlja osnovu za poredjenje, budući da aspekti o kojima je rijeĉ nisu uvijek od društvenog znaĉaja ili predmet zakonodavne debate u svim državama ĉlanicama. To što većina zemalja ĉlanica nije smatrala neophodnim da zakonski uredi odredjeno podruĉje ne može se koristiti kao pokazatelj evropskog konsenzusa. Prema tome, odsustvo reakcije u nekim zemljama ĉlanicama na nepostojeće probleme nema nikakvu dokaznu vrijednost. Doktrina konsenzusa mjeri stavove i pravna rješenja usvojena u odnosu na sliĉne društveno-politiĉke dileme, a ne nepostojanje takvih pravnih rješenja (vidi Carmen Draghici, „Sud u Strazburu izmedju evropskog i lokalnog konsenzusa: anti-demokratski ili zaštitnik demokratskih procesa?“, u Public Law, 2017, str. 18-19).).
Takav pristup   zauzet   je   na   primjer   i   u   presudi   A.S. protiv Francuske (vidi gore, taĉka 156), gdje je Sud konstatirao da ne postoji konsenzus u Evropi u pogledu zabrane nošenja vela preko cijelog lica u javnosti. Dalje se navodi da „po svoj prilici, pitanje nošenja vela preko cijelog lica u javnosti jednostavno nije sporno pitanje u odredjenom broju zemalja ĉlanica jer to tamo nije ĉesta praksa. Dakle, može se reći da u Evropi ne postoji konsenzus u pogledu toga da li treba postojati blanketna zabrana nošenja vela preko cijelog lica na javnim mjestima“. Nedavno je Veliko vijeće Suda donijelo presudu u predmetu Bărbulescu protiv Rumunije (br. 61496/08, taĉka 118, ESLJP 2017), potvrdjujući da nepostojanje izriĉitog propisa u zemljama ĉlanicama ne predstavlja evropski konsenzus po tom pitanju.
U svakom sluĉaju, ĉak i postojanje izvjesnog „konsenzusa” ne ni bilo obavezujuće za Sud. Osim toga, države bi i dalje imale polje slobodne procjene te bi mogle dokazivati da je odabrana mjera bila neophodna za postizanje odredjenog cilja. Postojanje konsenzusa bi, istina, ograniĉilo to polje slobodne procjene, ali ga ne bi potpuno ukinuo.
iii. Elementi koji nedostaju u analizi proporcionalnosti 

U vezi s ovim, želio bih naglasiti da odluka većine, pored toga što se uopće ne bavi argumentima državnih sudova, nije uzela u obzir nekoliko važnih elemenata prilikom razmatranja neophodnosti uplitanja države i utvrdjivanja stvarnog obima polja slobodne procjene države. Temeljita analiza proporcionalnosti naroĉito je trebala ukljuĉivati sljedeće aspekte.
Intenzitet uplitanja: restrikcija u pogledu nošenja kape bila je vrlo ograniĉena, prije svega po svojoj prirodi. Nije postojala opća zabrana nošenja takvih pokrivala za glavu ili drugih vjerskih simbola na svim javnim mjestima. Zapravo, restrikcija se odnosila na odredjen i ograniĉen kontekst gdje su bili u pitanju sekularna priroda države i neutralnost sudova, te tamo gdje bi država mogla imala razumljiv interes da kontrolira izgled osoba koje ulaze u državne institucije. U tom pogledu, ponovno istiĉem da ĉlan 9. ne štiti svako djelo koje je motivirano ili inspirirano religijom ili uvjerenjem, niti uvijek garantira pravo da se neko u javnosti ponaša na  naĉin koji odredjuje odredjena religija ili uvjerenja (vidi taĉka 21). Prema ĉlanu 9. Konvencije, sloboda ispoljavanja vjere ili uvjerenja ne može se tumaĉiti na naĉin da podrazumijeva carte blanche.
Kao drugo, konkretna restrikcija koja je nametnuta aplikantu bila je ograniĉena u smislu mjesta i vremena, budući da se primjenjivala samo na period tokom kojeg je on boravio u prostorijama suda, konkretno u sudnici u kojoj je trebao da iznese iskaz u svojstvu svjedoka.
Važnost sekularizma u Bosni i Hercegovini: odluka većine uopće nije razmatrala ovo pitanje iako su se tužena strana i domaći sudovi izriĉito pozivali na taj aspekt. Ustavni sud Bosne i Hercegovine je konstatirao, potvrdjujući obrazloženje državnog suda, da je „Bosna i Hercegovina sekularna država u kojoj je religija odvojena od javnog života zbog ĉega prostorije suda ne mogu biti mjesto za manifestiranje bilo koje vjere i ispoljavanje bilo ĉije vjerske pripadnosti“. Taj sud je takodjer naglasio „obavezu jedne neovisne pravosudne institucije da podržava vrijednosti koje ljude zbližavaju, a ne razdvajaju“ (vidi taĉku 10. odluke većine; u pogledu odluka državnog suda, vidi taĉke 7 i 8). Tužena strana se pozvala na još jednu odluku Ustavnog suda u kojoj je navedeno „da je odvojenost, kao materijalni princip u odnosima izmedju države i njenih Entiteta prema vjerskim zajednicama, neophodna da bi se ostvarila sloboda vjeroispovijesti u pluralistiĉkom društvu Bosne i Hercegovine“ (Ap 286/06 – vidi izjašnjenje tužene, taĉka 46). Odluka većine se ograniĉila na to da samo konstatira da je Bosna i Hercegovina sekularna država (u dijelu gdje se citiraju domaći propisi, vidi taĉku 13; a za prihvatanje sekularizma kao dijela legitimnog cilja, vidi taĉku 35). Medjutim, u analizi neophodnosti, većina nije cijenila ovaj aspekt, kao ni specifiĉnu i složenu situacija unutar Bosne i Hercegovine.
Kvalitet organa koji je odluĉivao: ovdje je rijeĉ o ĉinjenici da domaće odluke nisu donijeli upravni organi već pravosudni organi i to na tri nivoa. Konaĉnu odluku na državnom nivou donio je najviši pravosudni organ u državi, tj. Ustavni sud, uzimajući u obzir relevantna naĉela iz prakse Suda (vidi taĉku 20).
Kvalitet postupka: aplikant je, prije izricanja novĉane kazne, upozoren na dužnost da skine kapu, kao i na moguće posljedice odbijanja. Ĉak mu je omogućeno i dodatno vrijeme da ponovo razmotri svoju odluku. Osim toga, aplikant je mogao efektivno uĉestvovati u nastavku postupka, a odluke koje je nekoliko sudova donijelo detaljno su obrazložene.
Na kraju, u nastojanju da „potkrijepi“ svoje obrazloženje, većina, u taĉkama 41. i 42. presude, koristi odredjene argumente koji, po mom mišljenju, ne ĉine dio ocjene neophodnosti. Na primjer, da li je „ĉin aplikanta bio je inspiriran njegovim iskrenim vjerskim uvjerenjem da on stalno mora nositi kapu“ što, uzgred reĉeno, nije bilo osporeno, spada u ocjenu primjenjivosti ĉlana 9. i dopuštenosti pritužbe ili se odnosi na pitanje „uplitanja“ (vidi presudu Ebrahimian protiv Francuske, br. 64846/11, taĉka 47, ESLJP 2015), ali se ne može ponovo koristiti kao argument prilikom razmatranja pitanja neophodnosti. Takodjer, to što aplikant nije imao „stav nepoštivanja“ po mom shvatanju ne predstavlja valjan argument u analizi njegove slobode vjeroispovijesti ili ograniĉenja iste.
 III.      Zakljuĉak 

Državni sudovi, koji su imali široko polje slobodne procjene, dali su pažljivu i sveobuhvatnu ocjenu na osnovu konkretnih okolnosti predmeta i konteksta specifiĉne situacije u državi, uzimajući u obzir relevantne principe u skladu sa praksom Suda. Oni su uspostavili praviĉnu ravnotežu izmedju zahtjeva zaštite slobode vjerospovijesti aplikanta i legitimnog cilja zaštite prava i sloboda drugih. Ne vidim da postoje dovoljni, a pogotovo ne jaki razlozi za stav da je polje slobodne procjene države bilo znatno ograniĉeno ili da je država prekoraĉila preostalo polje slobodne procjene, kao ni za potrebu da se ocjene domaćih sudova zamijene ocjenom ovog Suda ili osobnim stavom sudija. Odluci većine jednostavno nedostaju takvi razlozi kao i iznijansiran pristup, te se ona ograniĉava na opće konstatacije i neku vrstu „biranja“ preferiranih elemenata prakse Suda. Shodno navedenom, glasao sam protiv zakljuĉka da je došlo do povrede ĉlana 9. Konvencije.
Konaĉno, većina je, uzevši u obzir zakljuĉak u pogledu ĉlana 9, smatrala da nije potrebno razmatrati žalbu u pogledu povrede ĉlana 14. Mada se, u principu, slažem s ovom analizom, morao sam glasati protiv jer bi utvrdjenje da nije došlo do povrede ĉlana 9. obavezivalo Sud da ispita ovaj dio aplikacije. Medjutim, u kontestu mog izdvojenog mišljenja, te budući da Vijeće nije cijenilo ovo pitanje, neću dalje govoriti o ovom aspektu.
S obzirom na to, takodjer glasao i protiv taĉke 4. izreke (odšteta i troškovi postupka).