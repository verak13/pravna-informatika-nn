HORNSBY protiv GRČKE

Presuda od 19.marta 1997. godine

NEZVANIČNI REZIME I ISTORIJAT PREDMETA

A. Osnovne činjenice

G.   David   Hornsby   i   gđa   Ada   Ann   Hornsby   rođeni   su   u   Ujedinjenom Kraljevstvu  1937,  odnosno  1939.  godine.  Oni  žive  na  ostrvu  Rhodos  i  oboje  su kvalifikovani nastavnici engleskog jezika. 
Drugi    podnosilac    predstavke,    gđa    Ada    Ann    Hornsby,    obratila    se Dodecanesekoj   upravi   srednjoškolskog   obrazovanja   radi   dobijanja   dozvole   za osnivanje privatne škole stranog jezika (frontistirion) na Rhodosu.Međutim, ona je obaviještena da, prema pozitivnom grčkom zakonodavstvu, takva dozvola ne može da se izda stranim državljanima. 
Sud  pravde  Evropske  zajednice  je,  15.  marta  1988.  godine,  ocijenio  da  je relevantno  zakonodavstvo  suprotno  EEZ  Povelji.  Podnosioci  predstavke  su,  1. aprila 1988. godine, uložili dvije nove prijave koje su odbacile vlasti nadležne za obrazovanje po istom osnovu kao i 1984. godine. 
Podnosioci   predstavke   su  8.   juna   1988.   godine   uložili   dva   zahtjeva Vrhovnom    upravnom    sudu    za    ukidanje    odluka    direktora    Dodecanesekog srednjoškolskog  obrazovanja.  U  svojoj  presudi,  9.  maja  1989.  godine,  Vrhovni upravni  sud  je  našao  da,  shodno  presudi  Evropskog  suda  pravde,  državljani članica Evropske zajednice ne mogu, od 1. januara 1981. godine, da budu spriječeni da osnivaju privatne škole jezika u Grčkoj zato što nisu grčki državljani. 
Podnosioci predstavki su, 8.avgusta 1989. godine, bezuspješno zahtijevali od srednjoškolskih vlasti da izvrše odluke Vrhovnog upravnog suda i izdaju im dozvolu  koju  su  tražili.  Oni  su,  28.  marta  1990.  godine,  pokrenuli  postupak protiv  direktora  srednjoškolskog  obrazovanja  i  nekih  drugih  službenika,  a  14. novembra   1990.   godine   su   tužili   vlasti   prvostepenom   građanskom   sudu   na Rhodosu   tražeći   obeštećenje   za   materijalnu   i   nematerijalnu   štetu   i   za propuštenu dobit. Drugu tužbu za obeštećenje podnijeli su 3.jula 1992. godine upravnom sudu na Rhodosu. 
Nekoliko pisama podnosioci predstavke poslali su ministru obrazovanja i  direktoru  srednjoškolskog  obrazovanja  na  Rhodosu,  ali  na  njih  nije  bilo odgovora. 
Predsjedničkom uredbom br.211/94, 10.avgusta 1994. godine, državljanima Zajednice je dato pravo da osnivaju privatne škole stranog jezika pod uslovom da zadovolje  na  ispitu  grčkog  jezika  i  istorije.  Ministarstvo  obrazovanja  je,  20. oktobra 1994. godine, pozvalo direktora srednjoškolskog obrazovanja da u svjetlu ove Uredbe ponovo razmotri slučaj podnosilaca predstavki. 
B. Postupak pred Komisijom za ljudska prava

Predstavka  je  uložena  Komisiji  7.  januara  1990.  godine,  i  proglašena prihvatljivom 31. avgusta 1994. godine.

U  svom  Izvještaju  od  23.  oktobra  1995.  godine,  Komisija  je  utvrdila činjenice predmeta i iznijela mišljenje sa dvadesetsedam glasova protiv jednog u korist tvrđenja da je član 6 stav 1 bio povrijeđen.

Predmet je upućen Sudu 11.decembra 1995. godine. 

IZVOD IZ PRESUDE

PRAVO

1. VLADIN PRELIMINARNI PRIGOVOR

Vlada je iznijela, kao svoju glavnu primjedbu, kao i pred Komisijom, da je predstavka neprihvatljiva  zbog  nepridržavanja  roka  od  6  mjeseci  iz  člana  26 Konvencije i zbog neiscrpljivanja domaćih pravnih lijekova.
A. Nepridržavanje roka od šest mjeseci

Vlada je   zahtijevala   od   Suda   da,   primjenom   člana   26.   Konvencije, predstavku  odbaci  zbog  toga  što  nije  Komisiji  uložena  u  okviru  roka  od  šest mjeseci od dana kada je Vrhovni upravni sud donio svoje presude br. 1337/1989 i 1361/1989.
Kao i  Komisija,  Sud  primjećuje  da  je  situacija  na  koju  se  podnosioci predstavki  žale  otpočela  odbijanjem  relevantnog  organa  da  im  izda  traženu dozvolu   i   pored   gore   pomenutih   presuda   Vrhovnog   upravnog   suda,   što   se nastavilo čak i poslije podnošenja njihovih predstavki Komisiji 7. januara 1990. godine.   U   aprilu   1990.godine   i   januaru   i   julu   1991.   godine,   podnosioci predstavki su pisali ministru obrazovanja u vezi sa tim pitanjem (v. stav 20 gore). Pored  toga,  Vrhovni  upravni  sud  je  odbio  žalbu  treće  strane  25.  aprila  1991. godine.
Ovaj prigovor, stoga, mora da bude odbačen.

B. Propust da se iscrpe domaći pravni lijekovi

Vlada je tvrdila da podnosioci predstavki nisu iscrpili domaća  pravna sredstva  koja  su  im  bila  dostupna  po  grčkom  pravu,  kao  što  zahtijeva  član  26 Konvencije.   Na   prvom   mjestu,   oni   nisu   uložili   tužbu   za   naknadu   štete građanskim  sudovima  shodno  članovima  57  (lična  prava)  i  59  (nadoknada  za nematerijalnu štetu) Građanskog zakona (v. stav 25 gore). Drugo, nisu tražili da se  sudski  preispita  odbijanje  uprave  da  postupi  po  ponovljenom  zahtjevu  za izdavanje  dozvole,  8.  avgusta  1989.  godine  (v.  stav  15  gore).  I,  kao  posljednje, postupak koji su oni pokrenuli pred Upravnim sudom na Rhodosu je još uvijek u toku (v. stav 19 gore).
U pogledu   tužbe   za   naknadu   štete   predviđene   članovima   57   i   59 Građanskog  zakona,  Sud  smatra  da  u  ovom  slučaju  ona  ne  može  da  se  smatra dovoljnom da riješi zahtjeve podnosilaca predstavki. Pretpostavljajući čak da bi krajnji rezultat takve tužbe bio u korist podnosilaca predstavki, obeštećenje za nematerijalnu   štetu   ili   narušavanje   ličnih   prava   ne   bi   moglo   da   budealternativno rješenje mjerama koje je trebao da im dozvoli grčki pravni sistem da se  riješi  nemogućnost  otvaranja  jezičke  škole  i  pored  sudskih  odluka  koje  su otklonile sve prepreke u tom smislu.
U pogledu preispitivanja odluke na Vrhovnom upravnom sudu, nema razloga za protpostavku da bi podnosioci predstavke dobili traženu dozvolu primjenom odjeljka  50  stav 3 Predsjedničke  uredbe  br.  18/1989, jer takve  predmete  Vrhovni upravni  sud  prosljeđuje  nazad,  nadležnom  organu  (v.  stav  27  gore).  Međutim, podnosioci  predstavke,  koji  su  se  suočili  sa  upornim  odbijanjem  vlasti  da odgovore – barem do maja 1993. godine (stav 21 gore) na njihove ponovljene zahtjeve, nisu razumno mogli da očekuju da im to sredstvo donese traženi rezultat.

Na kraju, u vezi sa postupkom pred Upravnim sudom na Rhodosu, Sud smatra da je postupak odlučujući jedino u vezi sa pitanjem dodjele pravične nadoknade po članu 50 Konvencije.

Shodno tome, ova primjedba mora da bude odbačena.

II. NAVODNA POVREDA ČLANA 6 STAV 1 KONVENCIJE

Podnosioci predstavke   navode   da   je   odbijanje   upravnih   vlasti   da ispoštuju   presude   Vrhovnog   upravnog   suda   od   9.   i   10.   maja   1989.   godine povrijedilo  njihovo  pravo  na  efektivnu  sudsku  zaštitu  njihovih  građanskih prava. Oni su se pozvali na član 6 stav 1 Konvencije koji glasi:
"Prilikom utvrđivanja građanskih prava i obaveza, svako ima pravo na pravičnu i javnu   raspravu   u   razumnom   roku   pred   nezavisnim   i   nepristrasnim,   zakonom ustanovljenim sudom.”

Vlada nije poricala da se postupak pred Vrhovnim upravnim sudom ticao građanskih prava  podnosilaca  predstavke  u  okviru  značenja  člana  6.  Ona  je tvrdila da je Vrhovni upravni sud presudio o tim pravima u cjelini, u skladu sa svim   zahtjevima   tog   člana   i   donoseći   dvije   presude   u   korist   podnosilaca predstavke, čiju sadržinu upravni organi nisu osporavali.
Međutim,  ona  je  iznijela  da  predstavke  podnosilaca  ne  spadaju  u  okvir člana 6, koji garantuje jedino pravičnost “suđenja” u bukvalnom smislu te riječi, što  je  u  stvari  postupak  vođen  pred  samim  sudskim  organima.  Ulaganje  dva zahtjeva  podnosilaca  predstavke,  8.  avgusta  1989.  godine  i  propust  upravnih organa   da   odgovore   na   njih   (v.   stav   15.   gore),   nisu   stvorili   novi   “spor” (contestation  u  francuskom  tekstu)  o  njihovim  građanskim  pravima.  Odlaganje upravnih   organa   da   ispoštuju  pomenute   presude   Vrhovnog   upravnog   suda   je potpuno   drugačije   pitanje   od   sudskog   utvrđivanja   o   postojanju   tih   prava. Izvršenje  presuda  Vrhovnog  upravnog  suda  spada  u  sferu  javnog  prava,  posebno odnosa  između  sudske  i  upravne  vlasti,  ali  nikako  ne  može  da  se  smatra  kao pitanje koje potpada pod član 6. To ne može da se zaključi niti iz načina na koji je sročen član 6, niti iz namjere onih koji su sačinili Konvenciju.

Na  kraju,  Vlada  je  osporavala  analogiju  između  predmeta  Van  de  Hurk protiv Holandije i predmeta Hornsby, koju je povukla Komisija u svom Izvještaju. U  prvom  predmetu,  vlast  Krune  (zakonska)  da  djelimično  ili  u  cijelosti  liši presudu njenog  efekta  čini  funkcionisanje  pravosuđa  uzaludnim.  U  predmetnom slučaju,  međutim,  upravni  organi  su  nezakonito  propustili  da  izvrše  konačnu sudsku odluku i mogu da budu natjerani da to urade bilo kojim od brojnih pravnih sredstava omogućenih grčkim pravnim sistemom.

Sud ponavlja   da,   shodno   svojoj   ustanovljenoj   praksi,   član   6   stav   1 obezbjeđuje  svakome  pravo  da  iznese  zahtjev  koji  se  odnosi  na  njegova  građanska prava i obaveze pred sud ili tribunal;  u tom  smislu obuhvata  “pravo na sud”,  u čijem  okviru  je  pravo  na  pristup  sudu,  tj.  pravo  da  pokrene  postupak  pred sudovima  u civilnim  stvarima, što  predstavlja  jedan aspekat (v. presudu od  27. avgusta 1991. godine u predmetu Philis protiv Grčke (br. 1), serija A br. 209, str.20, stav 59). Međutim, to pravo bi bilo iluzorno da domaći pravni sistem država ugovornica  dozvoljava  da  konačne,  izvršne  sudske  odluke  ostanu  neizvršene  na štetu  jedne  od  strana.  Bilo  bi  neprihvatljivo  da  član  6  treba  detaljno  da propisuje  proceduralne  garancije  date  strankama  –  postupak  koji  je  pravičan, javan i ekspeditivan – bez zaštite provođenja sudske odluke; tumačiti član 6 kao da  se  tiče  isključivo  pristupa  sudu  i  vođenja  postupka  vodilo  bi,  sigurno,  u situacije inkopatibilne principima vladavine prava koje su države ugovornice preuzele kada su ratifikovale Konvenciju (v. mutatis mutandis, presuda od 7. maja 1974. godine u predmetu Golder protiv Ujedinjenog Kraljevstva, serija A br. 18, str.16-18, stavovi 34-36). Stoga izvršenje presude koju donese bilo koji sud mora da bude posmatrano kao integralni dio “suđenja” u smislu člana 6. Sem toga, Sud je  već  prihvatio  taj  princip  u  predmetima  koji  se  tiču  dužine  postupka  (v. najnovije,  presuda  od  26.  septembra  1996.  godine  u  predmetu  Di  Pede  protiv Italije  i  Zappia  protiv  Italije,  Izvještaji  o  presudama  i  odlukama  1996-IV, str. 1383-1384, stavovi 20-24 i str.1410 i 1411, stavovi 16-20).
Gornji principi su čak od većeg značaja u kontekstu upravnog postupka koji se tiče   spora  čiji  je  krajnji  ishod   odlučujući  za   građansko  pravo  stranke. Ulaganjem  zahtjeva  za  sudsko  preispitivanje  najvišem  upravnom  sudu  u  državi, stranka  traži  ne  samo  poništenje  odluke  koja  je  u  pitanju,  već,  takođe,  i  iznad svega uklanjanje njenih efekata. Efektivna zaštita učesnika u takvom postupku i povrat  legaliteta  pretpostavlja  obavezu  upravnih  organa  da  ispoštuju  presudu suda. Sud primjećuje, u vezi sa tim, da upravni organi čine elemenat države koji je  podređen  vladavini  prava  i  njihov  interes  je  koincidentan  sa  potrebom pravilnog funkcionisanja pravosuđa. Gdje upravni organi odbiju ili propuste da ispoštuju,  ili  čak  samo  odlažu  da  to  urade,  garancije  člana  6,  koje  je  stranka uživala tokom sudske faze postupka, ostaju lišene svoje svrhe.
Sud primjećuje da je, slijedeći presudu Suda pravde Evropske zajednice (v. stav 9 gore), Vrhovni upravni sud stavio van snage dvije odluke kojima je direktor srednjoškolskog obrazovanja  podnosiocima  predstavke  –  isključivo  na  osnovu njihovog državljanstva – odbio da izda tražene dozvole (v. stavove 7, 8 i 13 gore). Kao  rezultat  tih  presuda,  podnosioci  predstavke  su  mogli  da  insistiraju  na pravu za ispunjavanje njihovih zahtjeva. U njihovom ponavljanju od 8.avgusta 1989. godine (v. stav 15 gore), oni su samo podsjetili upravne organe na njihovu obavezu da donesu odluku konzistentnu sa zakonskim propisima čije kršenje je dovelo do stavljanja van snage osporenih odluka. I pored toga, vlasti nisu odgovorile sve do 20. oktobra 1994. godine (v. stav 22 gore). Tačno je  da su podnosioci  predstavke mogli  da  traže  daljnje  sudsko  preispitivanje  tog  impliciranog  odbijanja  na osnovu odjeljaka 45 i 46 Predsjedničke uredbe br. 18/1989 (v. stav 27 gore), ali u okolnostima  predmeta,  Sud  smatra  da  oni  nisu  mogli  razumno  da  očekuju  da  im takvo sredstvo omogući traženi rezultat (v. stav 37 gore).
Sud razumije brigu domaćih organa vlasti da regulišu, nakon spomenutih presuda Vrhovnog  upravnog  suda,  uspostavljanje  i  funkcionisanje  frontistiria  na način koji je i kompatibilan sa međunarodnim obavezama država, a u isto vrijeme, i sračunat da obezbijedi kvalitet datih uputstava. Sem toga, pravo je i pravilno da vlasti imaju razuman rok da izaberu najpodesnija sredstva za izvršenje presuda o kojima se radi.
Međutim, od  15.  marta  1988.  godine,  kada  Sud  pravde  Evropske  zajednice donosi presudu (v. stav 9 gore), i u svakom  slučaju od 9. i 10. maja 1989. godine, kada   Vrhovni   upravni   sud   donosi   svoju   presudu   u   predmetu   podnosilaca predstavki (v. stav 13 gore), pa do donošenja Predsjedničke uredbe br. 211/1994 od 10. avgusta 1994.  godine,  grčko  pozitivno  zakonodavstvo  ne  predviđa  nikakve posebne  uslove  za  državljane  članica  Evropske  zajednice  koji  žele  da  otvore frontistirionu   Grčkoj,   sem   uslova   primjenljivih   na   grčke   državljane, tj. posjedovanje univerzitetske     diplome, što su podnosioci predstavki zadovoljavali (v. stavove 6 i 29 gore).
Nadalje,  ne  izgleda  da  su  podnosioci  predstavke  odustali  od  cilja  da otvore  frontistirion  kada  su  se  žalili  3.  jula  1992.  godine  Upravnom  sudu  na Rhodosu, tražili su obeštećenje ne samo za štete koje su navodno pretrpjeli, već takođe  za  štete  koje  će nastaviti da  trpe  do  dana  kada  će  upravni  organi da  im izdaju tražene dozvole (v. stav 19 gore).

Uzdražavanjem više od pet godina od preduzimanja neophodnih mjera radi poštovanja krajnje  izvršne  presude  u  ovom  predmetu,  grčke  vlasti  su  lišile odredbe člana 6 stav 1 Konvencije svih njihovih korisnih efekata.
Shodno tome, taj član je prekršen.

III. PRIMJENA ČLANA 50 KONVENCIJE

Podnosioci predstavke su iznijeli različite zahtjeve na osnovu člana 50 Konvencije, koji predviđa:
"Ako Sud utvrdi da je odluka ili mjera sudskog organa ili bilo kojeg drugog organa  visoke  strane  ugovornice,  u  cjelini  ili  djelimično,  u  suprotnosti  sa obavezama  koje  proističu  iz  ove  konvencije  i  kada  unutrašnje  pravo  navedene članice  omogućava  samo  djelimično  obeštećenje  za  posljedice  takve  odluke  ili mjere,  Sud  će  svojom  odlukom  pružiti  oštećenoj  strani  pravično  zadovoljenje, ukoliko je to potrebno".

Na raspravi, Vlada je obavijestila Sud da, ako bude ustanovljeno kršenje, moguće je,  po  grčkom  pravnom  sistemu,  da  podnosioci  predstavke  dobiju  puno obeštećenje.  I  zaista,  u  postupku  koji  su  oni  pokrenuli  pred  upravnim  sudom Rhodosa  (v.  stav  19  gore),  koji  još  uvijek  traje  na  dan  saslušanja,  tražene  sume odgovaraju u velikoj mjeri sumama zahtijevanim po članu 50 Konvencije.
Predstavnik Komisije nije dao nikakav komentar.
Sud smatra da pitanje primjene člana 50 nije spremno za odlučivanje te da mora da  bude  odloženo,  imajući  u  vidu  mogućnost  dogovora  između  odgovorne Države i podnosilaca predstavke (pravilo 54 stavovi 1 i 4).
IZ OVIH RAZLOGA, SUD

Odbija, sa  osam  glasova  naprema  jedan  protiv,  Vladine  preliminarne prigovore.
Odlučuje, sa sedam glasova za i dva protiv, da je član 6 stav 1 Konvencije primjenljiv u ovom predmetu i da je bio prekršen.
Odlučuje, jednoglasno,  da   pitanje   primjene  člana   50  Konvencije   nije spremno za odluku. Shodno tome,
odlaže ga;
poziva  Vladu  i  podnosioce  predstavke  da  dostave  svoje  stavove  o ovom pitanju u roku od sljedeća tri mjeseca i, posebno, da obavijeste o bilo kakvom sporazumu koji bi mogli da postignu;
odlaže budući   postupak   i   prenosi   na   predsjednika   Savjeta nadležnost da ga zakaže ukoliko to bude potrebno.
Sačinjeno  na  engleskom  i  francuskom  jeziku  i  objavljeno  na  javnom saslušanju u Zgradi ljudskih prava u Strasbourgu 19. marta 1997. godine.

Rudolf BERNHARDT                     Herbert PETZOLD

Predsjednik                                  Registrar

Shodno članu 51 stav 2 Konvencije i pravila 53 stav 2 Pravila Suda A, ovoj presudi su priložena sljedeća izdvojena mišljenja:

saglasno mišljenje sudije Morenilla;
suprotno mišljenje sudije Pettitia;
suprotno mišljenje sudije Valticosea.
P.B.

 

SAGLASNO MIŠLjENjE SUDIJE MORENILLA

Glasao sam  sa  većinom  za  odluku o  povredi  člana  6  stav  1  Konvencije  u ovom predmetu. U sljedećim stavovima izraziću svoje izdvojeno gledište.
Po mom  mišljenju,  ovaj  predmet  otvara  novi,  dinamični  stadijum   u razvoju sudske prakse kroz koncept “prava na sud” na polju upravnog postupka, koji ima  vrlo  duboke  istorijske  korijene  u  pravnim  sistemima  mnogih  evropskih država   pod   uticajem   francuskog   upravnog   prava.   Specifične   osobine   koje razdvajaju  upravni  postupak  od  građanskog  postupka  su,  uglavnom,  zasnovane  na postojanju  odluke  odgovorne  javne  vlasti  koja  je  direktno  povrijedila  nečija lična prava ili pravne interese.
Podnosioci predstavke   navode   da   je   odbijanje   upravnih   organa   da ispoštuju presude Vrhovnog upravnog suda, stavljajući van snage odluke kojima su poništene  odluke  o  odbijanju  traženog  odobrenja  da  otvore  školu  engleskog jezika na Rhodosu isključivo na osnovu toga što nemaju grčko državljanstvo, iako su bili državljani druge države članice Evropske zajednice, povrijedilo njihovo pravo na efektivnu sudsku zaštitu njihovih građanskih prava. Sud je zaključio (v. stav 45):  “Uzdražavanjem više  od  pet godina od  preduzimanja neophodnih  mjera radi poštovanja krajnje izvršne presude u ovom predmetu, grčke vlasti su lišile odredbe člana 6 stav 1 Konvencije svih njihovih korisnih efekata”.
Ovaj predmet,  stoga,  postavlja  pitanje  djelokruga  presuda  koje  je  donio Upravni  vrhovni  sud  shodno  zahtjevu  podnosilaca  predstavke  da  se  ponište odluke  nadležnih  upravnih  organa  koji  su  odbili  da  izdaju  traženo  odobrenje. Isto pitanje može da se postavi, mutatis mutandis, u drugim sistemima zasnovanim na francuskom modelu upravnog postupka.
Francuski Conseil   d'Etat   (Državni   savjet)   je   uspio   u   pretvaranju upravnog  postupka  u  zaštitu  pojedinca  protiv  pretjerivanja  javnih  vlasti  tako što je ovaj postupak postao sličan parničnom postupku, sa samo jednom razlikom: preispitivanje zakonitosti upravnih odluka vrše upravni sudovi. Ta razlika je odlučujući   faktor   u   kreaciji   nezavisnog   postupka   u   okviru   jurisdikcije upravnih  sudova,  sa  Conseil  d'Etat  (Državni  savjet)  na  vrhu  hijerarhije  kao vrhovnog tijela odgovornog za nadgledanje upravnih organa.
Zbog načina   razvoja   tog   sistema   kroz   vrijeme,   prvenstveni   cilj   je preispitivanje  zakonitosti  osporavane  odluke  (pogotovo  sredstvima  zahtjeva  za poništavanje).  U  takvim  postupcima   upravni  sud,   poništavanjem   nezakonite odluke,  iscrpljuje  svoje  nadležnosti.   “Tako  sudija  samo  može  da  poništi nezakonitu  upravnu  odluku,  inače  bi  povrijedio  princip  odvojenosti  upravnih organa  i  upravnih  sudova.  On  ne  može,  svojom  sudskom  odlukom,  da  pokuša  da popuni   vakuum   nastao   odlukom   o   stavljanju   van   snage”   (v.   Debbasch-Ricci, "Contentieux administratif", Paris, 1990, str. 833).
To je pravno-istorijski kontekst u kojem je 9. i 10. maja 1980. godine grčki Vrhovni upravni  sud  donio  svoje  presude  koje  upravni  organi  nisu  sproveli, njihov   propust   je   većina   smatrala   kao   povredu   prava   na   sud   podnosilaca predstavke.
U ovom predmetu gđa Ada Hornsby je podnijela zahtjev 1984. godine (nakon što je Grčka pristupila Evropskoj zajednici) da joj se odobri osnivanje privatne škole engleskog  jezika.  Upravni  organi  su  odbacili  taj  zahtjev  isključivo  na osnovu toga što takvo odobrenje može da bude dato samo grčkim državljanima. Sud pravde  Evropske  zajednice  je  smatrao  da  je  Grčka  time  povrijedila  ispunjavanje zahtjeva članova 52 i 59 Povelje EEZ koji omogućavaju državljanima jedne države članice slobodu da se nastane na teritoriji druge države članice, u isto vrijeme zabranjuje   svaku   diskriminaciju   na   bazi   državljanstva,   a   shodno   pravu   na preduzimanje   aktivnosti   kao   samostalne   zaposlene   ličnosti,   te   osnivanja   i vođenja biznisa.
Presude (identične)    Vrhovnog    upravnog    suda,    spominju    tražene kvalifikacije shodno odjeljku 68(1) Zakona br. 2545/1940 da se odobri da otvori "frontistirion";    takvo    odobrenje    “biće    dato    fizičkom    licu    koje    posjeduje kvalifikacije potrebne da se zaposli kao nastavnik u osnovnoj ili srednjoj školi u javnom sistemu, ili jednakoj fakultetskoj kvalifikaciji”.One takođe upućuju na član 18 stav 1 Zakona o civilnim službenicima - član 2 stav 3 koji se takođe primjenjuje na nastavnike u osnovnim i srednjim školama – koji predviđa: “Neće biti  zaposlen  kao  civilni  službenik  onaj  ko  nema  grčko  državljanstvo”,  i zaključuju: “Proizilazi iz ovih odredaba da je protivno zakonu da se ne-Grcima da odobrenje da osnivaju frontistirion za predavanje stranih jezika”. Nakon  pominjanja  člana  52  Povelje  EEZ-a  i  citiranja  presude  br.  147/86 Suda  pravde  Evropske  zajednice  od  15.  marta  1988.  godine  (Komisija  protiv Republike Grčke), Vrhovni upravni sud je rekao: “Shodno tome, osporavana odluka kojom se odbija zahtjev podnosilaca predstavke, a koja je zasnovana na pogrešnoj premisi da zabrana na koju su žali nastavlja da važi za sve ne-Grke, bez razlike između   državljana   drugih   država   članica   Evropske   zajednice   i  državljana država nečlanica je nezakonita i stoga mora da bude poništena. Shodno tome, zahtjev koji se razmatra mora da bude odobren. Iz tih razloga Vrhovni upravni sud  poništava  odluku  direktora  za  srednjoškolsko  obrazovanje  Rhodosa”...  (v. stav 13 presude).
Prema odjeljku  50(1)  Predsjedničke  uredbe  br.  18/1989  koja  kodifikuje pravne   propise   o   Vrhovnom   upravnom   sudu   “odluka   koja   dozvoljava   sudsko preispitivanje,  oglasiće  osporavanu  mjeru  ništavom,  što  je  čini  ništavom  u cjelini, bez obzira da li se radi o opštoj ili individualnoj mjeri.” Odjeljak 50(4) predviđa: “U izvršenju obaveze nametnute im članom 95 stav 5 Ustava (v. stav 23 presude),  upravni  organi  moraju  da  ispoštuju  presude  Vrhovnog  upravnog  suda  u svjetlu  okolnosti  svakog  predmeta,  bilo  preduzimanjem  aktivnih  radnji  u  tom smislu  ili  uzdržavanjem  od  bilo  koje  akcije  koja  bi  bila  protivna  odluci Vrhovnog upravnog suda.Propust da se to učini može da povuče za sobom, pored krivičnih sankcija, ličnu odgovornost za štete.”
Shodno tom   zakonodavstvu,   presude   Vrhovnog   upravnog   suda   su  bile konačne odluke koje su omogućile da se zahtjevi g. i gđe Hornsby za poništavanjem ispune i da se odluči o toj specifičnoj stvari. Odbijanje da se izdaju odobrenja za otvaranje  "frontistirion"  je  stavljeno  van  snage  pošto  je  bilo  suprotno  članu  52 Povelje  o  ustanovljavanju  Evropske  ekonomske  zajednice,  što  je  bilo  direktno primjenljivo u Grčkoj u vrijeme kada su zahtjevi za izdavanje odobrenja podneseni. Shodno tome, presude nisu stavile van snage odbijanje upravnih organa iz razloga bilo  koje  druge  nezakonitosti  koja  je  mogla  da  bude  uzrok,  kao  što  bi  bilo naprimjer pitanje da li su podnosioci predstavke imali kvalifikacije tražene za  grčke  državljane  zakonodavstvom  koje  je  tada  bilo  na  snazi.  U  njihovim dispozitivima, one su samo poništile odbijanje da se izda odobrenje bez nalaganja da traženo odobrenje treba da bude izdato. Kao rezultat, i pored daljnjih zahtjeva da  se  izvrši  presuda  Vrhovnog  upravnog  suda,  grčke  upravne  vlasti  još  uvijek, osam  godina  kasnije,  nisu  izdale  odobrenje  na  koje  su  podnosioci  predstavke imali pravo po grčkom zakonu koji je bio na snazi u to vrijeme.
Budući da je tako, strogost - i zaista formalizam - upravnog postupka za poništavanje odluke koja je u pitanju ne može da bude opravdanje za uskraćivanje pravde, niti   da   zahtijeva   preduzimanje   daljnjih   proceduralnih   koraka   radi dobijanja nove sudske odluke u predmetu u kojem je pravo podnosilaca predstavke već odredio najviši upravni sud. I pored toga, mišljenje većine je konzistentno sa   našom   sudskom   praksom   koja   tumači   član   6   stav   1   Konvencije   shodno principima  ustanovljenim  u  njenoj  Preambuli  i  u  članu  3  Bečke  konvencije  o međunarodnim  ugovorima,  tj.  na  svrsishodan,  autonoman  i  evolutivan  način, prilagođen  društvenim  potrebama.  U  presudi  od  21.  januara  1975.  godine  u predmetu Golder, (serija A br. 18, str. 17, stav 35), Sud je našao da: “Princip koji omogućava   ulaganje   građanske   tužbe   sudiji   važi   kao   jedan   od   univerzalno 'priznatih'   osnovnih   principa   prava;   isto   može   da   se   kaže   i   za   princip međunarodnog prava koji zabranjuje uskraćivanje pravde. Član 6 stav 1 mora da bude čitan u svjetlu tih principa.
To jedinstveno  gledište  o  sudskom  postupku  u  kojem  su  sporna  lična prava  predmet  detaljnog  dokazivanja  među  strankama  pred  sudijom  koji  kasnije mora  na  kraju da  odluči o  njima, čini  se  suprotnim  prilično apstraktnoj  ideji pravde  u  kojoj  je  pojedinac  dužan  da  ide  na  sud,  kao  da  je  on  odgovoran  za sprovođenje  zakona,  da  osporava  zakonitost  uprave  jer  je  ona  štetna  za  njegova lična prava. Čak i da je njegov zahtjev za poništenje prihvaćen, takav postupak ne može da mu donese rješenje za nanesenu povredu jer sud vraća predmet upravnim vlastima radi preduzimanja ponovnog postupka.
Sud je  već  izrazio  svoje  gledište  o  efektivnosti  takvog  postupka  “u obrocima” izrazima koji slijede: “Čak pretpostavljajući da je Vrhovni upravni sud odobrio žalbu (podnosilaca predstavke), nema ništa što bi ukazivalo da bi oni  dobili  traženo  odobrenje,  pošto  vlasti  u  praksi  nisu  uvijek  poštovale odluke  Vrhovnog  upravnog  suda”  (v.  presudu  od  26.  septembra  1996.  godine  u predmetu Manoussakis i ostali protiv Grčke, Izvještaji o presudama i odlukama, 1996-IV, str.1359 stav 33).Slično tome, u presudi od 28.septembra 1994. godine u predmetu Scollo protiv Italije (stav 44), Sud je našao da “inercija nadležnih upravnih organa uključuje odgovornost italijanske države po članu 6 stav 1."
Shodno tome, i pored teškoća u prilagođavanju na zastarjeli istorijski koncept upravnog  prava   (v.   Garcia   de   Enterria-Fernandez  Rodriguez,  Curso   de Derecho  Administrativo,  Madrid,  1986,  izd.  II,  stav  36–54)  efektivnosti  osnovog prava - pristupa sudu, slažem se sa odlukom većine u vezi sa pitanjem povrede. Taj elemenat postaje suštinski za vršenje pravde u demokratskom društvu i čvrsto održavanje principa, čini mi se pravovremen koliko i neophodan. Ukratko, ja ovo vidim kao korak prema harmonizaciji zaštite tražene u upravnom i građanskom postupku kako bi se obezbijedila efikasnija zaštita prava pojedinaca u njihovom odnosu  sa  upravnim  organima.  Upravne  odluke  prestaju  da  imaju  dominantnu poziciju  u  upravnom  postupku  i  postaju  prosto  same  sebi  razlog  postojanja. Predmet upravnog postupka se formira isključivo podnošenjem zahtjeva iz kojeg proističe pravna situacija zainteresovanih lica.
SUPROTNO MIŠLjENjE SUDIJE PETTITIJA

Glasao sam kao i manjina da nije bilo kršenja, na osnovu obrazloženja i pravnog stava koji je usvojila većina čija argumentacija nije, po mom mišljenju, dala dovoljnu težinu specifičnim crtama predmetnog slučaja.

Nije  bila  u  pitanju  generalna  primjena  člana  6  sudova  država  članica Savjeta Evrope, bilo da jeste ili nije članica Evropske unije, ili odbijanje da se ispoštuje sudska odluka koja je postala “konačna i izvršna” u odnosu na određenu stranku.

Prije ovog stadijuma to je bio, prije svega, spor o  zakonu Zajednice i to između stranke koja je državljanin jedne države članice Zajednice i druge države članice Evropske unije.

Sud  pravde  Evropske  zajednice  je  15.  marta  1988.  godine  smatrao  da  je Republika  Grčka  napravila  propust  nepoštivanjem  svojih  obaveza  po  članovima 52 i 59 Povelje EEZ-a zabranjujući državljanima EEZ-a da osnuju frontistiria (škola jezika).

Evropski  sud  za  ljudska  prava,  stoga,  treba  da  napravi  razliku  između preispitivanja  zakonitosti  osporavane  odluke  i  donošenja  pravnih  odluka  s ciljem da popune prazninu nastalu poništavanjem odluke.

U vezi sa tim pitanjem, ja podržavam onaj dio saglasnog mišljenja sudije Morenilla koje glasi:

“Shodno  tom  zakonodavstvu,  presude  Vrhovnog  upravnog  suda  su  bile konačne  odluke  koje  su  omogućile  da  se  zahtjevi  g.  i  gđe  Hornsby  za poništavanjem ispune i da se odluči o toj specifičnoj stvari. Odbijanje da  se  izdaju  odobrenja  za  otvaranje  "frontistiria"  je  stavljeno  van  snage pošto  je  bilo  suprotno  članu  52  Povelje  o  ustanovljavanju  Evropske ekonomske zajednice, što je bilo direktno primjenljivo u Grčkoj u vrijeme kada su zahtjevi za izdavanje odobrenja podneseni. Shodno tome, presude nisu  stavile  van  snage  odbijanje  upravnih  organa  iz  razloga  bilo  koje druge  nezakonitosti  koja  je  mogla  da  bude  uzrok,  kao  što  bi  bilo naprimjer  pitanje  da  li  su  podnosioci  predstavke  imali  kvalifikacije tražene za grčke državljane zakonodavstvom koje je tada bilo na snazi. U  njihovim  dispozitivima,  one  su  samo  poništile  odbijanje  da  se  izda odobrenje bez nalaganja da traženo odobrenje treba da bude izdato. Kao rezultat,   i   pored   daljnjih   zahtjeva   da   se   izvrši   presuda   Vrhovnog upravnog suda, grčke upravne vlasti još uvijek, osam godina kasnije, nisu izdale odobrenje na koje su podnosioci predstavke imali pravo po grčkom zakonu koji je bio na snazi u to vrijeme”.

Nezavisno od specifičnih pravnih lijekova i tužbi protiv države zbog kršenja  zakona  Zajednice  i  posmatrajući  predmet  čisto  sa  gledišta  člana  6 Konvencije,  mora  da  se  smatra  da  presude  Vrhovnog  upravnog  suda  nisu  uradile ništa više sem poništavanja odluke od 12. aprila 1988. godine kojim je odbijen zahtjev da se izda odobrenje za otvaranje škole, što je bilo suprotno odluci Suda pravde Evropske zajednice.

Te presude nisu sadržavale obavezujuća uputstva državi da podnosiocima predstavki izda odobrenje da otvore školu. Odbijanje da se izda odobrenje, što je dovelo  do  presuda,  stoga,  ne  može,  po  mom  mišljenju  (i  suprotno  onome  što  je rečeno u stavu 45), da bude shvaćeno u okviru člana 6 da predstavlja uskraćivanje pravde zbog propusta da se direktno izvrši.

Ali  kako  su  se  podnosioci  predstavke  već  ranije  obratili  upravnim  i sudskim  vlastima  shodno  pravilima  postupka,  država  je  morala,  odmah  nakon presuda    Vrhovnog    upravnog   suda,   da    brzo   organizuje    kontrolu   pristupa, uključujući pravila i formu za verifikovanje kvalifikacija, kao i organizovanje kvalifikacionog ispita. Propust vlasti da to urade i pored presude Suda pravde Evropske  unije,  rezultovalo  je  ćorsokakom.  Proces  kontrole  koji  su  prihvatile države Evropske unije o pitanju direktiva koje se tiču obavljanja prakse advokata je  mogao  da  bude  proveden.  Da  je  tako  bilo,  nalaz  da  podnosioci  predstavke  ili nisu željeli da ostanu kod svog zahtjeva, ili da je država odbila primjenu zakona, dozvoljavao  bi  zaključak  da  nije  bilo  ili  da  je  bilo  kršenja  člana  6.  Odgađanje vlasti  da  ispune  njihove  upravne  obaveze  po  zakonu  Zajednice  bi,  do  određene mjere, značilo odbijanje pristupa i odbijanje da prihvate sudske solucije, što bi, ako  je  tako,  predstavljalo  povredu  člana  6.  U  tom  smislu,  kako  su  stvari  tada stajale, usvojeni zaključak u presudi nije bio neophodan.

SUPROTNO MIŠLjENjE SUDIJE VALTICOSEA

U predmetnom slučaju može sasvim sigurno da se izrekne mnogo kritike na  grčko  zakonodavstvo,  grčku  upravu,  vladine  organe  i  grčke  sudove.  Međutim, takođe  mora  da  se  računa  sa  elementom  vremena,  kasnijim  mjerama  i  ponašanjem podnosilaca predstavke.

Postojao  je,  nesporno,  propust  da  se  dovede  zakonodavstvo  u  liniju  sa pravnim poretkom Evropske zajednice, ili u svakom slučaju duga odgoda. Sem toga – a to nije prvi slučaj te vrste – dugi period vremena je protekao prije nego što su podnosioci predstavke primili bilo kakav odgovor od ministra obrazovanja. I kada  je,  deset  godina  od  podnošenja  njihovog  prvog  zahtjeva,  10.  avgusta  1994. godine,  Predsjednička  uredba  br.  211/1994  na  kraju  dala  državljanima  članica Evropske   zajednice   pravo   da   osnuju  "frontistiria"   (privatne   škole   u  Grčkoj), postavljen  je  uslov  da  oni  koji  nisu  imali  grčko  svjedočanstvo  o  završenom srednjoškolskom  obrazovanju,  prođu  ispit  iz  grčkog  jezika  i  istorije.  Čak  u ovome, dok je lako razumjeti potrebu da se obezbijedi da oni o kojima se radi imaju adekvatno znanje grčkog jezika, može se pitati zašto je znanje grčke istorije bilo potrebno  za  one  koji  žele  da  predaju  strane  jezike  i  taj  zahtjev  je  sigurno podložan kritici.

O   tome   se,   međutim,   ne   radi.Kako   stvari   ovdje   stoje,   pitanje   je jednostavnije.  Podnosioci  predstavke  su  uložili  zahtjev  koji  je  u  početku  bio, bez  sumnje,  osnovan.  Nakon  zaista  duge  odgode  Vlada  je,  barem  u  većem  dijelu, dovela grčko zakonodavstvo u liniju sa evropskim zakonom i otklonila je povredu, mada, ponavljam, prekasno. Podnosioce predstavke su potom dva puta zamolili da pristupe  ispitu  (v.  stav  22  treći  podstav,  gore),  koji,  u  cjelini,  može  da  bude posmatran  kao  razuman  uslov.  Oni  to  nisu  uradili  i  čini  se  da  su odustali  od svog   zahtjeva   da   im   se   izda   odobrenje   da   otvore   školu,   dajući   prednost očekivanjima značajnog obeštećenja naspram kockanja sa njihovim rezultatima na takvom ispitu. Osnovna uloga suda je da obezbijedi primjenu odredaba Konvencije i da podstakne države ugovornice na njihovu primjenu, a ne retrospektivna osuda povreda koje su ispravljene. U vrijeme objavljivanja ove presude čini se, kao prvo, da   je   osporavano   zakonodavstvo   dovedeno   u   saglasnost   sa   Konvencijom,   kao cjelinom, i drugo, da podnosioci predstavke ne žele da ostanu pri svom zahtjevu da  otvore  školu.  Za  žaliti  je  da  ta  važna  informacija  nije  data  u  stavu  45 presude.

U  svakom  slučaju,  nakon  -  zaista  zakašnjelih  -  mjera  koje  je  preduzela Vlada, ne može da se kaže da, u sadašnjem vremenu, postoji povreda Konvencije, kao što se čini da je Sud odlučio.