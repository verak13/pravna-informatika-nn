Postupak u ovom predmetu je pokrenut predstavkom protiv Malte, koju je Sudu podneo malteški državljanin g. Joseph Micallef (podnosilac predstavke), sredinom aprila 2006.g. Podnosiocu je odobrena pravna pomoć. On navodi da je gđi M. bilo uskraćeno pravo na pošteno suđenje (član 6), naročito što nije imala priliku da dostavlja podneske nepristrasnom sudu. Odbor Velikog veća je prihvatio zahtev Vlade da se predmet uputu Velikom veću.

Podnosilac je rođen 1929.g. On je brat gđe M., koja je živela u stanu iznad g.F. U julu 1985.g., g.F je tražio određivanje privremene mere kojom bi se gđi M. zabranilo da kači veš (radi sušenja) iznad dvorišta njegovog stana, čime je navodno povredila njegova vlasnička prava. Jedan od propusta je bio kada je ročište prezakazano u momentu kada su gđa M. i njen advokat već bili napustili sudnicu. Pokrenula je postupak pred Građanskim sudom tvrdeći da je privremena mera doneta u njenom odsustvu, kao i da joj nije data prilika da svedoči. Građanski sud je presudio u njenu korist. G.F. je uložio žalbu, a Žalbeni sud presudio protiv gđe M. Ona je preminula pre nego što je Ustavni sud odlučio o njenoj ustavnoj tužbi. Podnosilac je preuzeo postupak kao brat gđe M. Ustavni sud je presudio da je žalba nedopuštena.

NAVODNA POVREDA ČLANA 6 KONVENCIJE
- Pravo na pravično suđenje.
Podnosilac je da tvrdio da Žalbeni sud nije bio nepristrasan i da je gđi M. bilo uskraćeno pravo na pošteno suđenje.
Pitanje žrtve – Veće je na sopstveno inicijativu pokrenulo ovo pitanje. Zaključak je da je gđa M. bila neposredna žrtva povrede prava i pokazivala je nameru da će se žaliti Sudu. Podnosilac, koga je i domaće pravo prihvatilo kao aktivno legitimisanog da preuzme postupak nakon njene smrti, aktivno je legitimisan za podnošenje ove predstavke. Veliko veće prihvata ovaj stav.
Veće, koje je prvobitno odlučivalo o predmetu, smatra da je porodična veza između sudije i advokata suprotne strane mogla da utiče na nepristrasnost odlučivanja sudije, pa je došlo do povrede člana 6 Konvencije. Veliko veće smatra da je malteški zakon, u to vreme, bio manjkav po pitanju izuzeća sudije u ovakvoj situaciji. Stav Suda je da je došlo do povrede člana 6 stav 1 Konvencije (11:6) u pogledu nepristrasnosti.

PRIMENA ČLANA 41 KONVENCIJE
- Pravično zadovoljenje oštećenoj stranci.
Sud presuđuje (11:6) da je tužena Država obavezna da isplati podnosiocu određena da isplati podnosiocu određeni iznos na ime troškova i izdataka.
Izdvojena mišljenja.