Ovaj predmet je Sudu prosledila Evropska komisija za ljudska prava, u skladu sa odredbama koje su se primenjivale pre nego što je na snagu stupio Protokol br.11.

Predmet je prostekao iz predstavke protiv Republike Grčke, koju je Komisiji podneo grčki državljanin g. Jakovos Tlimenos (podnosilac predstavke), sredinom decembra 1996.g. Podnosilac se žalio na povredu članova 9 i 14 Konvencije, obzirom da su vlasti odbile da ga imenuju u zvanje ovlašćenog računovođe zbog toga što je bio osuđen za krivično delo neposlušnosti, i to iz verskih uverenja – u smislu izvršenja naredbe da služi vojni rok u uniformi (podnosilac je Jehovin svedok). Žalio se i da postupak, koji je on tim povodom poveo pred Vrhovnim upravnim sudom, nije bio vođen u skladu sa članom 6 stav 1 Konvencije. Kolegijum Velikog veća doneo je odluku da u ovom predmetu treba da odlučuje Veliko veće.

Podnosioca je 1983.g. osudio Stalni vojni tribunal u Atini. Proveo je dve godine u zatvoru i onda je dobio uslovni otpust. Izvršni odbor grčkog Instituta ovlašćenih računovođa odbio je da ga imenuje za ovlašćenog računovođu zbog prethodne osude za teško krivično delo. Postupakpred Vrhovnim upravnim sudom se odužio i na krajuje sud podržao odluku Odbora.

NAVODNA POVREDA ČLANA 14 KONVENCIJE U VEZI SA ČLANOM 9 KONVENCIJE
Član 14 – zabrana diskriminacije
Član 9 – sloboda misli, savesti i veroispovesti
Sud primećuje da pravo na slobodu profesije nije zajemčeno Konvencijom. Zato Sud u okolnostima ovog slučaja smatra da je primenljiv član 14 u vezi sa članom 9 Konvencije. Sud smatra da predmetna sudska osuda ne može da podrazumeva nepoštenje ili moralnu izopačenost koja bi podrila sposobnost lica da se bavi određenom profesijom. Podnosilac je bio kažnjen zatvorskom kaznom pa je uvođenje nove sankcije neprimereno. Sud ima pravo da smatra da je odredbom nacionalnog zakona prekršena neka odredba Konvencije. Dakle, povređen je član 14 u vezi sa članom 9 Konvencije.

NAVODNA POVREDA ČLANA 9 KONVENCIJE
Obzirom na prethodno utvrđenu povredu, Sud smatra da nije neophodno da razmatra ovo pitanje posebno.

NAVODNA POVREDA ČLANA 6 STAV 1 KONVENCIJE
- Svako o čijim pravima se odlučuje ima pravo na raspravu u razumnom roku pred sudom
Sporovi oko zapošljavanja tj. stupanja u neku slobodnu profesiju zahtevaju ekspeditivnu odluku. Sud primećuje da se u ovom predmetu radilo o pravnim pitanjima koja jesu u izvesnoj meri složena. Države ugovornice su u obavezi da valjano organizuju svoj pravni sistem Došlo je do povrede člana 6 stav 1 Konvencije.

PRIMENA ČLANA 41 KONVENCIJE
- Pravično zadovoljenje oštećenoj stranci
Sud je presudio da tužena država ima da plati podnosiocu određene iznose na ime nematerijalne štete i sudskih i ostalih troškova.
Jednoglasna odluka.