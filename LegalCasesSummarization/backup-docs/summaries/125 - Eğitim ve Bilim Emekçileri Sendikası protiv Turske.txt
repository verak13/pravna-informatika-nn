Postupak u ovom predmetu pokrenut je na osnovu predstavke (br. 20641/05) koju je protiv Republike Turske podneo turski sindikat Eğitim ve Bilim Emekçileri Sendikası, poznat pod nazivom “Eğitim-Sen”.

Eğitim-Sen, sindikat zaposlenih u obrazovanju i znanosti osnovan je u Ankari 13. januara 1995. Prema dostavljenim podacima, sindikat broji 167.000 članova u okviru 90 ogranaka, a aktivan je u 430 gradova i mesta. Povezan je s KEKS (Kamu Emekçileri Sendikaları Konfederasyonu, Savezom sindikata zaposlenih u javnom sektoru), koji je član Education Internationala.

Dana 15. rujna 2001. sindikat je izmijenio odredbu članka 2. (b) svog Statuta te ista od tada glasi:“[Eğitim-Sen] se zalaže za jednako i slobodno pravo svih pojedinaca u društvu na demokratsko, sekularno, znanstveno i besplatno obrazovanje na svom materinjem jeziku.”

U februaru 2002. godine guverner njihove oblasti zatražio je da izbrišu izraz “maternji jezik” jer to nije bilo u skladu sa ustavom. Zatim, u martu 2002., guverner je tražio od javnog tužitelja da pokrene postupak za raspuštanje sindikata jer isti do tada još uvijek nije bio izmenio svoje podzakonske akte, kako je traženo. U julu 2002., podnositelj predstavke izmenio je sporni pasus, dakle: “pravo svih pojedinaca da stiču znanje na svom maternjem jeziku”. Javni tužitelj je obustavio postupak raspuštanja sindikata, ističući, naročito, da je došlo do vrlo žive rasprave o tom pitanju i da bi to pitanje trebalo staviti na dnevni red neke od parlamentarnih sednica, te da nije pravo vreme za pdreuzimanje radnji na raspuštanju sindikata.

U oktobru 2003., na zahtev načelnika Glavnog štaba Oružanih snaga, guverner je zatražio od sindikata-podnositelja predstavke da izbriše sporne riječi iz svojih podzakonskih akata. Naknadno se ponovo obratio javnom tužitelju sa zahtevom da pokrene postupak raspuštanja sindikata, što je javni tužitelj učinio u julu 2004. godine. Sud za radne sporove obustavio je postupak raspuštanja sindikata, objašnjavajući da tekst podzakonskih akata ne ugrožava teritorijalni integritet ni nacije ni države, niti postojeće granice Republike Turske. Javni tužitelj je uložio žalbu. Kasacioni sud je ukinuo presudu Suda za radne sporove, ali je Sud za radne sporove, u svojoj drugoj presudi, potvrdio svoje prvobitne nalaze. U julu 2005. godine sindikat je izbrisao reči “maternji jezik” iz svojih podzakonskih akata.

Podnositelj predstavke-sindikat prigovorio je da nametnuta obveza izmene Statuta kako bi se izbeglo raspuštanje istog predstavlja mešanje u pravo na slobodu udruživanja, kako je to predviđeno člankom 11. Konvencije.

U odnosu na član 11, Sud je izneo sledeći stav:
Postupak protiv podnositelja predstavke predstavljao je mešanje državnih vlasti u ostvarivanje prava sindikata na slobodu udruživanja, sprečavajući ga time da, individualno ili kolektivno, ostvaruje ciljeve utvrđene u svojim podzakonskim aktima. Mešanje je zakonom dozvoljeno u svrhu ostvarivanja legitimnog cilja sprečavanja nereda i zaštite nacionalne sigurnosti i teritorijalnog integriteta države. Ostaje da se vidi da li je ovo mešanje bilo “nužno u demokratskom društvu” da bi se ostvarili ti legitimni ciljevi.
Protiv sindikata-podnositelja predstavke pokrenuta su dva seta postupaka u vezi sa odbranom prava na sticanje znanja na “maternjem jeziku”. Prvi postupak je obustavljen. U drugom postupku, budući da je Kasacioni sud utvrdio da podzakonski akti sindikata nisu u skladu sa ustavom i načelom unitarne države, sindikat je bio obavezan izbrisati sporne reči kako bi izbegao raspuštanje. Međutim, sporni pasus nije pozivao na pribegavanje nasilju ili bilo kojem drugom nezakonitom sredstvu radi ostvarivanja svoga cilja. Načelo koje je sindikat branio nije suprotno osnovnim načelima demokratije. Nadalje, sporne reči su se morale posmatrati u kontekstu aktualne rasprave koja se vodila u materijalno vreme o nastavi na maternjem jeziku. Takav prijedlog je možda uznemirio određena uverenja većinskog stanovništva. Međutim, pravilno funkcioniranje demokratije zahteva javnu raspravu, koja će pomoći da se pronađu rešenja za pitanja od opšteg političkog ili javnog interesa. Takođe, poslednji izveštaj Evropskog odbora za borbu protiv rasizma i netolerancije (ECRI) o Turskoj ukazuje da postoje turska deca čiji maternji jezik nije turski već adigejski, abhaski ili kurdski. S tim u vezi, Zakon od 3. augusta 2002. godine doneo je odredbu kojom otvara vrata za privatne časove za podučavanje jezika i dijalekata, osim turskog. Ovaj zakonodavni pristup je u suprotnosti sa stavom domaćih sudova, koji su smatrali da je sadržaj podzakonskih akata sindikata neustavan. Cilj istaknut u podzakonskim aktima nije pretio nacionalnoj sigurnosti niti javnom redu. Obrazloženje Kasacionog suda nije bilo ni relevantno niti srazmerno legitimnim ciljevima koji su se nastojali postići. Postupak za raspuštanje sindikata, kojim je sindikat obavezan da izmeni sporni pasus svojih podzakonskih akata, brišući iz njih reči “sticati znanja na svom maternjem jeziku”, ne može se razumno smatrati odgovorom na hitnu društvenu potrebu.
Zaključak: povreda (jednoglasno).

Podnositelj predstavke-sindikat navodi kako nametanje obveze izmene Statuta u svrhu sprečavanja raspuštanja istog predstavlja mešanje u njegovo pravo na slobodu izražavanja zajamčeno člankom 10. Konvencije.

U odnosu na član 10, Sud je izneo sledeći stav: Član 10 obuhvata slobodu primanja i prenošenja informacija i ideja na bilo kojem jeziku koji pruža priliku za učešće u javnoj razmeni kulturnih, političkih i društvenih informacija i ideja svake vrste. Drugi set postupaka za raspuštanje sindikata predstavljao je mešanje državnih vlasti u prava sindikata na slobodu izražavanja. To mešanje je zakonom dozvoljeno kada se njime nastoje ostvariti legitimni ciljevi sprečavanja nemira i zaštite nacionalne sigurnosti i teritorijalnog integriteta države.
Sporni pasus iz podzakonskih akata sindikata brani ideju nastave na “maternjem jeziku”. Posmatrano u turskom kontekstu i, uzevši ove reči u njihovom doslovnom značenju, ova odredba se može tumačiti kao odbrana načela nastave na turskom kao maternjem jeziku. S obzirom na istorijsku i društvenu pozadinu zemlje, međutim, maternji jezik bi mogao biti i neki drugi jezik. U materijalno vrijeme, zakon je izmenjen na način da omogući privatnu nastavu za državljane Turske na maternjem jeziku koji nije turski. Pored toga, sporni deo podzakonskih akata sindikata nije pozivao na upotrebu nasilja ili pružanje oružanog otpora ili ustanka, niti je poticao na mržnju ili pretio teritorijalnom integritetu države. U zaključku, postupak za raspuštanje sindikata, kojim je sindikat obavezan da izbriše sporne riječi iz svojih podzakonskih akata, nije bio srazmeran ciljevima koji su se time nastojali postići i, stoga, nije bio nužan u demokratskom društvu.
Zaključak: povreda (jednoglasno).