Postupak u ovom predmetu je pokrenut predstavkom protiv Francuske Republike koju je Sudu podneo francuski državljanin g.Eric Libert (podnosilac predstavke), krajem decembra 2012.godine. Podnosilac je tvrdio da je došlo do povrede člana 8 Konvencije kada je njegov poslodavac otvorio datoteke na tvrdom disku njegovog poslovnog računara u njegovom odsustvu. Podnosilac predstavke je rođen 1958.godine i živi u Francuskoj. Bio je zaposlen u francuskom nacionalnom društvu za upravljanje železničkom infrastrukturom. Zbog sukoba sa kolegom, poslodavac ga je pozvao da pređe na drugu funkciju, ali on to nije želeo. U martu 2008.godine, kada je vraćen na posao, otkrio je da je njegov poslovni računar zaplenjen. Početkom aprila je obavešten da je analiziran tvrdi disk na njegovom računaru. Tom prilikom su pronađena inkriminišuća dokumenta, ali je podnosilac tvrdio da on nema veze sa tim. Pozvan je na raspravu u disciplinskom postupku. Nakon toga je otpušten. Sudske instance su podržale ovu odluku poslodavca.

NAVODNA POVREDA ČLANA 8 KONVENCIJE
- Svako ima pravo na poštovanje svog privatnog i porodičnog života, doma i prepiske.
- Javna vlast može da ograniči to pravo na osnovu zakona i radi interesa državne bezbednosti...
Ocena Suda:
- Da li je došlo do mešanja javne vlasti i da li se ovaj predmet odnosi na negativnu ili pozitivnu obavezu - Sud smatra da je došlo do mešanja javne vlasti u pravo podnosioca na privatan život.
- Usklađenost sa zakonom – Sud zaključuje da je u predmetno vreme, u skladu sa pozitivnim pravom, poslodavac imao pravo da pod određenim okolnostima otvori datoteke koje se nalaze na privatnom računaru zaposlenog.
- Legitimni cilj – ovde je to „zaštita prava drugih“, u ovom slučaju poslodavca, a to je legitimna želja da osigura da će zaposleni upotrebljavati informatičke resurse koji su im stavljeni na raspolaganje za ostvarivanje svojih dužnosti iz ugovora o radu.
- Nužno u demokratskom društvu – mešanje mora da predstavlja neodložnu društvenu povredu i mora da bude srazmerno legitimnom cilju kojem se teži.
Sud smatra da nije došlo do povrede člana 8 Konvencije (sa 6 glasova prema 3).

NAVODNA POVREDA ČLANA 6 STAV 1 KONVENCIJE
- Pravo na pravično suđenje.
Podnosilac je tvrdio da je Kasacioni sud Francuske bio pristrasan. Sud smatra da je je ovaj deo zahteva očigledno neosnovan, pa ga odbacuje.