Postupak u ovome predmetu pokrenut je na temelju zahteva (br. 45285/12) protiv Republike Bugarske koji je turska i ruska državljanka gđa Dzheren Annadurdievna Hadzhieva podnela Sudu navodeći povredu članova 8. i 13. kao posledicu propusta državnih organa da joj pruže pomoć nakon hapšenja njenih roditelja decembra 2002. godine, kao i nepostojanje delotvornog pravnog sredstva u vezi s tim.

Podnositeljka zahteva rođena je 1988. godine i živi u Varni. Ona se zajedno sa svojim roditeljima preselila iz Turkmenistana u Bugarsku krajem 2001. godine. U leto 2002. godine stekla je status privremenog boravka. Pre preseljenja, njen otac je bio zamenik predsednika Centralne banke Turkmenistana, a kasnije član političkog pokreta koji je kritikovao domaći politički režim, usled čega su članovi porodice bili izloženi proganjanju u Turkmenistanu, a njena tetka je 2006. godine bila mučena i ubijena u zatvoru.

Porodica je nakon preseljenja započela normalan život u Bugarskoj, podnositeljka je u jesen 2002. godine krenula u srednju školu sa intenzivnim programom stranih jezika, otac je otvorio građevinsku firmu u Bugarskoj. U oktobru 2002 turkmenistanski organi su optužili roditelje podnositeljke za proneveru javnih sredstava u iznosu od 40.000.000 američkih dolara, koja se navodno dogodila između 25.jula i 3.septembra 2002. godine. Turkmenistanske tužilac naredio je njihovo hapšenje zbog ovih optužbi, i zatražio njihovu ekstradikciju iz Bugarske.

Dana 4. decembra 2002. godine, kada je podnositeljka imala 14 godina, policija je došla u porodični stan i obavestili podnositeljku da su došli kako bi uhapsili njene roditelje. Pozvala je roditelje koji su bili sa pravnim zastupnikom, i u međuvremenu dok oni nisu došli, policija ju je, bez prisustva socijalnog radnika i psihologa ispitivala, iako su u njenim ličnim dokumentima videli da ima 14 godina. Roditelji su uhapšeni čim su stigli u stan. Pravni zastupnik je bio prisutan tokom hapšenja. On se u narednom periodu bavio odbranom roditelja koji su bili smešteni u dva zatvora i nije video podnositeljku zahteva nakon hapšenja roditelja.
Rešenje o pritvoru od 24 sata roditelja policija je donela 4. decembra 2002. godine i oni su tada odvedeni u pritvor, međutim, nakon žalbe Regionalnom sudu u Vsrni, rešenje je stavljeno van snage. Odmah nakon puštanja iz pritvora uručeno im je drugo rešenje o pritvoru od 72 sata u vezi sa zahtevom za ozručenje koji je podneo Turkmenistan. Pritvoreni su na licu mesta. Dana 6. decembra 2002. godine, u dve odvojene rasprave svakom od njih je produžen pritvor na razdoblje od 30 dana, nakon čeka su sprovedeni u Zatvor u Varni (otac) i Zatvor u Slivenu (majka). Tokom ovih rasprava zastupao ih je isti advokat koji je prisustvovao hapšenju i koji je bio porodični prijatelj.
Na pitanje sudije da li ima ko bi se mogao brinuti o detetu, majka je odgovorila odmahujući glavom. U Bugarskoj klimanje glavom označava „ne“ a odmahivanje glavom znači „da“. Prema navodima podnositeljice zahteva, sudac, nakon što je protumačio majčin odgovor kao „da“, zabeležio je u zapisnik s rasprave da dete ima nekoga ko će o njemu brinuti.

Povodom žalbe roditelja podnositeljke zahteva, Žalbeni sud u Varni je 17. decembra 2002. godine ukinuo rešenje o pritvoru u dve zasebne odluke. Roditelji podnositeljke zahteva pušteni su na slobodu uz kauciju i vratili su se kući podnositeljki zahteva istog dana. Zahtev za njihovo izručenje Turkmenistanu Regionalni sud u Varni je odbio 22. maja 2003. godine. Rešenje je postalo pravosnažno 30. maja 2003. godine i protiv njega nije podneta žalba. Sud je utvrdio da je krivični postupak protiv roditelja podnositeljke zahteva bio povezan s očevim političkim aktivnostima i da je zahtev za izručenjem podnesen s ciljem njegovog progona i kažnjavanja zbog njegovih političkih uverenja.

Podnositeljka zahteva prigovorila je da joj je propust organa države da joj pruže pomoć, uprkos činjenici da je bila maloletna osoba ostavljena sama nakon hapšenja njenih roditelja u decembru 2002. godine, uzrokovao ozbiljan stres i patnju, čime je došlo do povrede člana 8. Konvencije.
Ona ja takođe podnela i zahtev koji se odnosi na kršenje člana 13 u vezi sa postupkom koji je pokrenula za nakandu štete za stres koji je pretrpela. Žalbeni sud u Varni je istakao da, iako je ona ostavljena sama, za to se odgovornost ne može pripisati ni policiji, sudu ili organima gonjenja, s obzirom da je majka rekla (klimanjem glave) da o njoj ima ko da brine. Vrhovni sud je po ovom pitanju odbio reviziju podnositeljke zahteva.
U odnosu na ove okolnosti, podnositeljka je da je to što nije imala na raspolaganju delotvorno pravno sredstvo kršenje člana 13 Konvencije.

Sud je presudio da je došlo do povrede člana 8 Konvencije što se tiče razdoblja pre 6. decembra 2002. godine, kao i nema potrebe ispitivati prigovor koji se zasniva na članu 13. Konvencije.