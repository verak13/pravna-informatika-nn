Predmet je započet dvema predstavkama (br. 15809/02 i 25624/02) protiv Ujedinjenog Kraljevstva Velike Britanije i Severne Irske koje su Sudu podnela dvojica britanskih državljana, g. Džerald O’Haloran i g. Idris Ričard Fransis, prvi 3. aprila 2002. godine, a drugi 15. novembra 2001. godine.

Gospodin O’Haloran je tvrdio da je bio osuđen isključivo ili uglavnom na osnovu izjave koju je bio primoran da dâ pod pretnjom izricanja kazne slične samom njegovom prekršaju. On se žalio da je primoravanjem da pruži dokaze o krivičnom delu za koje je bio osumnjičen bilo povređen njegov imunitet od samooptuživanja. Obojica su se pozvala na član 6 stav 1 i stav 2 Konvencije.

Motorno vozilo čiji je registrovani držalac prvi podnosilac predstavke, je u 16:55 sati 7. aprila 2000. godine uhvatila kamera pri brzini od 69 milja na sat (m/s) na autoputu M11, na mestu gde je postojalo privremeno ograničenje brzine kretanja od 40 m/s. Motorno vozilo čiji je registrovani držalac drugi podnosilac predstavke je 12. juna 2001. godine uhvatila kamera pri brzini od 49 milja na sat (m/s) u zoni gde je postojalo ograničenje brzine od 30 m/s.

Članom 172. Zakona o drumskom saobraćaju iz 1988. godine propisana je obaveza dostavljanja podataka o vozaču vozila u određenim okolnostima. Nedostavljanje podataka predstavlja prekršaj, osim ako registrovani vlasnik ne dokaže da nije znao ili nije mogao razumno utvrditi identitet vozača. U odvojenim situacijama, vozila podnositelja predstavke snimljena su kamerama koje beleže prekoračenje brzine. Naknadno je traženo da identifikuju vozače ili će se, u suprotnom, suočiti sa krivičnim gonjenjem. Prvi podnositelj predstavke je priznao da je on bio vozač u konkretnom slučaju i osuđen je nakon bezuspešnog pokušaja da svoje priznanje isključi iz dokaznog materijala. Kažnjen je novčanom kaznom i kaznenim poenima upisanim na vozačku dozvolu. Drugi podnositelj predstavke pozvao se na pravo da se brani ćutanjem i privilegiju protiv samooptuživanja. Osuđen je na odnovu člana 172. Kažnjen je novčanom kaznom i kaznenim poenima upisanim na vozačku dozvolu.

Sud nije prihvatio argument podnositelja predstavke da su pravo na odbranu ćutanjem i privilegija protiv samooptuživanja apsolutna prava. Da bi utvrdio da li je povređena suština tih prava, Sud se fokusirao na prirodu i stepen prisile korištene kod pribavljanja dokaza, postojanje nekih relevantnih mera zaštite u postupku i upotrebu tako pribavljenih materijala.

(a) Priroda i stepen prisile – Iako se radi o prisili direktne prirode, svako ko odluči da poseduje ili vozi automobil zna da će biti direktno podložan regulatornom režimu jer se smatra da posedovanje i korištenje automobila potencijalno nosi rizik uzrokovanja teških povreda. Podrazumeva se da su oni koji se odluče na psoedovanje i vožnju automobila pristali na određene odgovornosti i obaveze, uključujući i obavezu da, u slučaju sumnje na počinjenjen saobraćajni prekršaj, informišu organe vlasti o identitetu lica koje je u tom momentu upravljalo vozilom. Na koncu, priroda ispitivanja, koje je policija ovlaštena sprovesti, je ograničena. Član 172 se primenjuje samo kada je vozač, navodno, počinio određeno prekršajno delo, i on ovlašćuje policiju da traži informacije isključivo o identitetu vozača.

(b) Zaštitne mere – Ukoliko registrovani vlasnik vozila dokaže da ne zna i da opravdano nije mogao znati ko je upravljao vozilom u dato vreme, smatraće se da nije kriv za prekršajno delo. Ovaj prekršaj, prema tome, nije jedan od onih koji podrazumevaju strogu odgovornost, a rizik od nepouzdanog priznanja je zanemariv.

(c) Upotreba uzetih izjava – Premda je izjava prvog podnositelja predstavke u kojoj je naveo da je on upravljao vozilom proglašena dopuštenim dokazom koji potvrđuje tu činjenicu, nakon njegovog bezuspešnog pokušaja da izuzme tu izjavu, tužilaštvo je ipak moralo dokazati taj krivični prekršaj izvan opravdane sumnje, a prvi podnositelj predstavke je imao pravo izvesti dokaze i pozvati svedoke, ako je to želeo. Identitet vozača je samo jedan element prekršaja prekoračenja brzine, i nije bilo govora o osudi na temelju postupka koji se oslanjao isključivo na informacije dobijene u skladu sa članom 172. U slučaju drugog podnositelja predstavke, slučaj nikada nije procesuiran jer je isti odbio dati izjavu. Shodno tome, njegova izjava nije korištena u krivičnom postupku obzirom da se njegovo odbijanje da dâ izjavu nije koristilo kao dokaz: jer je njegovo odbijanje predstavljalo prekršaj za sebe.

Uzimajući u obzir sve okolnosti slučaja, uključujući i posebnu prirodu regulatornog režima i ograničene informacije koje se traže temeljem člana 172, bit prava podnositelja predstavke da se brani ćutanjem i da koristi privilegiju protiv samooptuživanja nije narušena.

Zaključak: nema povrede (petnaest glasova za i dva glasa protiv).