Postupak u ovom predmetu je pokrenut predstavkom protiv Republike Italije koju je Sudu podneo državljanin tadašnje Savezne Republike Jugoslavije, g.Ismet Sejdović (podnosilac predstavke), krajem marta 2000.godine. Podnosilac predstavke se žalio naročito na to da je osuđen u odsustvu te da nije imao priliku da iznese svoju odbranu pred italijanskim sudovima suprotno članu 6 Konvencije.Veće kome je dodeljen predmet je jednoglasno zauzelo stav da je došlo do povrede člana 6 Konvencije. Država je zatražila da predmet bude upućen Velikom veću, a Veliko veće je prihvatilo taj zahtev.

Podnosilac je rođen 1972.godine i živi u Hamburgu. Gospodin S. je početkom septembra 1992.godine ranjen, sa smrtnim ishodom, pucnjem koji je ispaljen na putujuću čergu u Rimu. Policija je uzela izjave od svedoka, a one su ukazivale na to da je za ubistvo odgovoran podnosilac. Obzirom da mu se nije moglo ući u trag proglašen je za „lice u bekstvu“. Dodeljen mu je advokat i on je učestvovao na suđenju. Osuđen je u odsustvu, presuda je deponovana u pisarnici, ali advokat nije uložio žalbu. Nemačka policija je krajem septembra 1999.godine uhapsila podnosioca u Hamburgu, a na osnovu naloga za hapšenje koji je izdalo javno tužilaštvo u Rimu.Nemačke vlasti su odbile zahtev za izručenje na osnovu toga što domaći zakoni države koja traži izručenje ne garantuju sa dovoljno izvesnosti da podnosilac ima mogućnost za ponavljanje postupka. Podnosilac je pušten i nije nikada u Italiji uložio prigovor na izvršenje niti molbu da mu se u Italiji dozvoli žalba van propisanog roka.

NAVODNA POVREDA ČLANA 6 KONVENCIJE
- Pravo na pravičnu raspravu pred sudom.
Opšta načela suđenja in absentia:
- Pravo na učešće u pretresu i pravo na novo suđenje
- Odricanje od prava na pojavljivanje na suđenju
- Pravo lica optuženog za krivično delo da bude obavešteno o optužbama protiv njega
- Zastupanje okrivljenih kojima se sudi in abstencia od strane advokata
Sud smatra da nije pokazano da je podnosilac predstavke imao dovoljno saznanja o postupku koji se vodi protiv njega niti o optužbama protiv njega. Postoji sumnja da li je poštovano pravo podnosioca predstavke da ne mora da dokazuje da nije imao nameru da izbegne suđenje. Ne postoje dokazi koji bi ukazivali da je bio obavešten o mogućnosti da se ponovi rok za žalbu na osuđujuću presudu koja je doneta protiv njega niti o kratkom roku u kojem je mogao da pokuša da iskoristi taj pravni lek. Dakle, došlo je do povrede člana 6 Konvencije.

ČLANOVI 46 I 41 KONVENCIJE
Član 46 – Visoke strane ugovornice preuzimaju obavezu da se povinuju pravnosnažnoj presudi Suda u svakom predmetu u kome su stranke.
Pravnosnažna presuda Suda se dostavlja Komitetu ministara koji nadgleda njeno izvršenje.
Član 41 – pravična naknada oštećenoj stranci.
Sud utvrđuje da samo utvrđivanje povrede predstavlja dovoljnu pravičnu naknadu za nematerijalnu štetu koju je pretrpeo podnosilac i dosuđije mu određeni iznos na ime sudskih i drugih troškova, a odbacuje preostali deo zahteva za pravično zadovoljenje.