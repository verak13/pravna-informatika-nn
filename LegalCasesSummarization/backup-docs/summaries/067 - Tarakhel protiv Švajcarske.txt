Postupak u ovom predmetu je pokrenut predstavkom protiv Konfederacije Švajcarska koju je Sudu podnelo osam avganistanskih državljana – roditelji i njihova deca (podnosioci predstavke) koji svi žive u Lozani, dana 10.maja 2012.godine.

Podnosioci su se pozvali na članove 3 i 8 Konvencije, navodeći da bi bili izloženi neljudskom i ponižavajućem postupanju ako bi bili vraćeni u Italiju, zbog toga što bi bili izloženi riziku da će ostati bez smeštaja ili će biti smešteni u neljudskim i ponižavajućim uslovima, a sve zbog sistemskih nedostataka u vezi zahteva za azil u Italiji. Krajem juna 2012.godine Vlada je obaveštena o predstavci. Italijanska vlada je pozvana da učestvuje u usmenom postupku.

Neutvrđenog datuma prvi podnosilac predstavke je napustio Avganistan i otišao u Pakistan, gde je upoznao i oženio drugu podnositeljku predstavke. Zatim su se preselili u Iran gde su živeli petnaest godina.Neutvrđenog datuma par i njihova deca su napustili Iran i otišli u Tursku, odakle su brodom krenuli ka Italiji. Smešteni su u Prihvatni centar za azilante, nakon što je utvrđen njihov pravi identitet. Krajem jula 2011.godine podnosioci su napustili Prihvatni centar za azilante CARA u Bariju bez dozvole, a zatim otputovali u Austriju, gde su ponovo registrovani u sistemu EURODAC. U Austriji su podneli zahtev za azil, ali je taj zahtev odbijen. Neutvrđenog datuma podnosioci predstavke su otputovali u Švajcarsku. Početkom novembra 2011.godine podneli su zahtev za azil u Švajcarskoj. Federalni ured za migracije (FUM) zatražio je od italijanskih vlasti da preuzmu odgovornost o podnosiocima predstavke. Krajem januara2012.godine FUM je odbio zahtev podnosilaca za azil i izdao nalog za njihovo vraćenje u Italiju. Upravna vlast je smatrala da „teški životni uslovi u Italiji ne čine nalog za vraćanje nesprovodivim“. Federalni upravni sud je odbio žalbu podnosioca i potvrdio odluku FUM-a u celosti.

NAVODNA POVREDA ČLANA 3 KONVENCIJE
Podnosioci predstavke su istakli da je veliki broj podnosilaca za azil u Italiji, uključujući porodice sa malom decom, i da su izbeglice zbog manjka mesta u razmim tipovima prihvatnih objekata prisiljene da žive u nezdravim smeštajima ili jednostavno na ulici.
Predložena deportacija afganistanske porodice koja je tražila azil u Italiju shodno Uredbi Dablin II: proterivanje bi predstavljalo povredu Konvencije.
Sud ističe da odgovornost Švajcarske u ovom predmetu, na osnovu člana 3 Konvencije, nije sporna.
Sud zaključuje da bi se švajcarske vlasti mogle uzdržati od premeštanja podnosilaca u Italiju, na osnovu Regulative Dablin, ako smatraju da zemlja prihvata ne ispunjava svoje obaveze na osnovu Konvencije. Italijanska vlada je na raspravi održanoj u februaru 2014.godine potvrdila da su se incidenti nasilja desili u centru CARA u Bariju neposredno pre dolaska podnosilaca predstavke.

Sud odlučuje sa 14 glasova naprema 3 da bi član 3 Konvencije bio prekršen ako bi podnosioci predstavke morali biti vraćeni u Italiju, a da švajcarske vlasti ne dobiju prethodno pojedinačne garancije od italijanskih vlasti da će odgovornost o podnosiocima predstavke biti preuzeta na način prilagođen dobi dece i da će članovi porodice ostati zajedno.

Presudi je pridruženo izdvojeno mišljenje sudija CASADEVALL, BERRO-LEFÈVRE i JÄDERBLOM, kojim su istakli da su se podnosioci u prvom saslusanju u Federalnom zavodu za migracije žalili na to da u Italiniji nisu mogli da pronađu posao i da su im uslovi života tamo bili teški, ali ne i da je prema njima nečovečno i na ponižavajući način postupano, te da nisu pružili dovoljno konkretan razlog da bi Švajcarska bila odgovora za povredu člana 3.