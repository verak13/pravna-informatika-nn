Podnosilac predstavke je srpski državljanin, rodjen 1926. godine i živi u Novom Sadu. On je otac preminulog Mučibabić Vojislava, rodjenog 1951. godine i predstavka se i odnosi na istragu o njegovoj smrti.
Dana 23. juna 1995. godine, u pogonima "Grmeča", preduzeća sa sedištem u Beogradu, desila se snažna eksplozija i u njoj je, život izgubio i sin podnosioca predstavke i još deset ljudi, a deset ljudi je povredjeno. Na lice mesta je izašao dežurni istražni sudija, sa zamenikom okružnog tužioca, kriminalističkim inspektorom i tehničarom za uvidjanje, koji nisu mogli da udju u proizvodnu halu u kojoj se eksplozija dogodila, već im je rečeno, da iz bezbednosnih razloga, odnosno zbog mogućnosti da krov padne, pregledaju mesto eksplozije sa dva, tri koraka od ulaza. Istražni sudija je dao uputstva stručnom timu beogradske policije, fabričkim stručnjacima, kriminalističkom tehničaru, da se preduzmu odredjene radnje, koje bi činile, zajedno sa dokumentacijom, sastavni deo izveštaja o nesreći. U izveštaju je konstatovano da se dogodila eksplozija, da je nastradalo devet ljudi i jedan čovek, kasnije u bolnici, izjava jednog od radnika koji se nalazio u blizini, fotografije sa lica mesta, kao i podatak da je slučaj preuzela Kriminalistička služba. Nakon toga, dana 24. juna 1995. godine, beogradska policija je, po službenoj dužnosti, oformila komisiju za ispitivanje uzroka eksplozije, koja se sastojala od nekoliko službenika Instituta bezbednosti MUP-a i dva profesora sa Mašinskog fakulteta u Beogradu, koji su satavili izveštaj u vezi sa uzrokom i poreklom eksplozije. Dana 20. avgusta 1995. godine, Inspektorat Ministarstva rada, podneo je krivičnu prijavu protiv direktora "Grmeča", zbog kršenja zdravstvenih i bezbednosnih propisa, a prethodno je Ministarstvo obavestilo tužioca da im je 24. i 26. juna 1995. godine, odbijen pristup fabrici i dokumentaciji radi pregleda i da ih "Grmeč" nije obavestio o nesreći sa fatalnim ishodom, kao što je zakonom propisano.
Podnosilac predstavke je zatražio da mu se dodeli status žrtve i, zajedno sa rodjacima još dve žrtve podneo krivične prijave protiv jednog broja viših službenika "Grmeča". Nakon svih sprovedenih istražnih radnji i nakon razgovora sa zamenikom načelnika i načelnikom Službe državne bezbednosti, istražni sudija je zapečatio njihove izjave, označio ih kao državnu tajnu i povukao spis predmeta. Dana 12. juna 2000. godine, javni tužilac je doneo odluku da se krivično gonjenje ne sprovodi, oslanjajući se na tajne dokaze i informacije i uputio podnosioca na supsidijarno krivično gonjenje.
Podnosilac je dana 20.juna 2000. godine pokrenuo supsidijarno krivično gonjenje, podnošenjem zahteva Okružnom sudu u Beogradu sa zahtevom da se otvori istraga, koje je istražni sudija odbio i prosledio zahtev Tročlanom veću, koje je odluku potvrdilo, dana 3. oktobra 2000. godine. Podnosilac je izjavio žalbu dana 21. oktobra 2000. godine Vrhovnom sudu Srbije, koji 28. decembra 2000. godine ukida odluku i vraća predmet Okružnom sudu na ponovno odlučivanje. Istražni sudija ponovo otvara istragu, sprovodi istražne radnje i 8.aprila 2003. godine zatvara istragu i upućuje podnosioca da podigne optužnicu kao supsidijarni tužilac.
Podnosilac i još dva lica, dana 22. aprila podigla su optužnicu protiv četiri viša službenika iz "Grmeča" i nakon nekoliko odlaganja, sudjenje je zakazano za 14. maj. 2004. godine i sudski postupak je trajao do 24. aprila. 2013. godine, kada sud donosi prvostepenu odluku, kojom je oslobodio okrivljenje zbog nedostatka dokaza.
Podnosilac je dana 10. septembra 2010. godine izjavio Ustavnu žalbu, a Ustavni sud je dana 14. jula 2011. godine doneo odluku, kojom je utvrdio da podnosilac ima pravo na naknadu nematerijalne štete, s obzirom da mu je povredjeno pravo na sudjenje u razumnom roku, nakon čega je podnosilac podneo zahtev Komisiji za naknadu štete, koja mu je isplatila znatno manji iznos od onog koji je tražio. Podnosilac je taj iznos odbio i podneo tužbu Osnovnom sudu u Beogradu za naknadu štete, koji mu je dana 12. decembra 2013. godine, dosudio iznos od 500.000 RSD i oslobodio plaćanja sudskih troškova. Apelacioni sud je 14, maja 2014. godine smanjio dosudjeni iznos i dosudio podnosiocu iznos od 300.000 RSD, koji nije isplaćen.
Evropski Sud za ljudska prava proglašava predstvku dopuštenom i utvrdjuje povredu procesnih zahteva Ćl. 2 Konvencije.