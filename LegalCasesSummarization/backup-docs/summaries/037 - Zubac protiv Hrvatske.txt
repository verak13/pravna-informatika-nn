Predmet je formiran na osnovu predstavke podnete od strane podnositeljke, rodjene 1959. godine i živi u Bijeloj (Republika Crna Gora).
Otac podnositeljkinog supruga Vu. Z, kog je zastupala njegova supruga, K.Z. je dana 29. septembra 1992. godine, zaključio ugovor o zameni svoje kuće u Dubrovniku, za kuću u Trebinju, u vlasništvu F.O.
Godine 2001. Vu. Z., podneo je tužbu Osnovnom sudu u Trebinju, protiv naslednika F.O., tražeći upis prava vlasništva, nad kućom u Trebinju.
Osnovni sud u Trebinju, doneo je odluku, kojom je naslednicima naložio da tužiocu izdaju clausulu intabulandi, što su oni i učinili.
U medjuvremenu, Vu. Z. je preminuo, a njegov sin, M.Z, tražio je poništaj navedenog ugovora, podnoseći tužbu Općinskom sudu u Dubrovniku. Presudom donetom dana 25. septembra 2005. godine, Općinski sud je odbio tužbeni zahtev tužioca i naložio mu da plati sve troškove parničnog postupka, u iznosu od oko 3.480 eura. Dana 1. oktobra 2005. godine, Županijski sud je odbio žalbu tužioca i potvrdio presudu prvostepenog suda.
M.Z. je dana 24. maja 2009. godine, podneo reviziju Vrhovnom sudu Republike Hrvatske, a dana 17. oktobra 2010. godine, preminuo, a postupak je nastavila njegova supruga Vesna Zubac, kao naslednica.
Dana 30. marta 2011. godine, Vrhovni sud je doneo rešenje kojim odbacuje reviziju kao nedopuštenu, a to čini i Ustavni sud, rešenjem od 10. novembra 2011. godine.
Evropski Sud za ljudska prava, zasedajući u Velikom Veću, jednoglasno presudjuje da nije došlo do povrede čl. 6 stav 1. Konvencije.