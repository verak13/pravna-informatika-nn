Podnosioci predstavke su , supružnici, rođeni 1947. godine i žive u Beogradu. Oslonili su se na povredu člana 1 Protokola br. 1 uz Konvenciju.Podnosioci predstavke i izvesni M. P. su bili suvlasnici kuće i pet drugih zgrada u Beogradu. M. P. je 21. maja 1998. godine dobio građevinsku dozvolu za delimičnu rekonstrukciju kuće u suvlasništvu sa podnosiocima i odmah nakon toga započeo građevinske radove. Na osnovu intervencije na licu mesta, Inspektorat opštine Voždovac je zaključio da M. P. ne obavlja građevinske radove u skladu sa dozvolom. naređeno mu je da radove obustavi,podnese zahtev za novu dozvolu,a septembra 1998. godine poruši deo konstrukcije koji je podignut suprotno građevinskoj dozvoli. Inspektorat je izdao nalog za izvršenje, a M. P. je u međuvremenu podneo zahtev za dobijanje nove dozvole, koju mu je. Opština i izdala , kao privremenu. . Drugostepeni organ je 15. decembra 1998. godine ukinuo ovu odluku i vratio predmet radi ponovnog odlučivanja. Opština je 13. jula 1999. godine odbila zahtev M. P. za dobijanje nove građevinske dozvole, ustanovivši da njegov plan ne zadovoljava zahteve predviđene relevantnim domaćim zakonodavstvom. Podnosioci predstavke su 27. marta 2001. godine i 20. juna 2002. godine podneli krivičnu prijavu protiv neidentifikovanih lica koje je Opština angažovala, tvrdeći da su zloupotrebila službeni položaj, ali je Peto opštinsko javno tužilaštvo u Beogradu krivičnu prijavu odbacilo. Posle stupanja na snagu novog Zakona o planiranju i izgradnji u maju 2003. godine, M. P. je Opštini podneo zahtev za „legalizaciju“ rekonstrukcije svog stana, a podnosioci su podneli dopise kojim se suprotstavljaju navedenoj legalizaciji. Opština je 11. februara 2005. godine obavestila podnosioce da je M. P. podneo zahtev za legalizaciju. Tokom godina podnosioci su više puta tražili izvršenje naloga za rušenje od 2. septembra 1998. godine, ali je navedeni nalog ostao neizvršen.Evropski Sud za ljudska prava utvrdio je povredu člana 1 Protokola br. 1. i jednoglasno proglasio predstavku dopuštenom.