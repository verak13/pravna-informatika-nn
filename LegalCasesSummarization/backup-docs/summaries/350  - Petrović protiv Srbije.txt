Podnosilac predstavke, Radmila Petrović je srpska državljanka rođena 1950. godine i živi u Beogradu. Slučaj se odnosi na propust srpskih vlasti da sprovedu delotvornu istragu oko okolnosti smrti njenog 29-o godišnjeg sina Dejana Petrovića koja je nastupila dok je on bio u policijskom pritvoru.

16. januara 2002. godine, Dejan Petrović je uhapšen pod sumnjom da je ranije te večeri nekoj ženi oteo torbu. Oko podneva sledećeg dana policija je obavestila njegovu porodicu da je on skočio sa drugog sprata policijskih prostorija i da je odveden u odlenje za hitnu pomoć lokalne bolnice. Dejan Petrović je preminuo 15. februara 2002. godine. U obdukcijskom izveštaju je navedeno da je njegova smrt bila nasilna i da je prouzrokovana povrdama nanesenim njegovom mozgu i telu, „nanete tupim, teškim i zamahnutim predmetom“.

Određeni broj istražnih radnji je sproveden nakon pada g. Petrovića sa prozora, kao i interni disciplinski postupak koji je bio usmeren na to da utvrdi da li je policija preduzela sve adekvatne mere da zaštiti njegov život dok se on nalazio u pritvoru. Porodica g. Petrovića je podnela tužbu protiv policije tvrdeći da je njihov srodnik bio zlostavljan u toj meri da ga je to dovelo do njegovog skoka kroz prozor. Izveštaji o uzroku njegove smrti su se razlikovali i postojale su indicije da g. Perović nije mogao da iskoči kroz prozor na način na koji je to opisano u policijskom izveštaju . Porodica je na osnovu ovoga tvrdila da je telo njihovog srodnika izbačeno kroz prozor u cilju prikrivanja policiske brutalnosti. Ove pritužbe kao i dalji zahtevi oca g. Petrovića kao supsidijarnog tužioca su bili odbačeni.

U februaru 2008. godine Vrhovni sud Republike Srbije je konačno odbio zahtev Republičkog javnog tužioca da poništi prethodne odluke donedene u ovom slučaju koji isticao prpuste u ranije sprovedenoj istazi i predlagao otvaranje nove i temeljne istrage o okolnostima ovog događaja. Pozivajući se na član 2 (pravo na život), gđa Petrović se žalio da srpske vlasti nisu sprovele adekvatnu i delotvornu istragu oko okolnosti smrti njenog sina.