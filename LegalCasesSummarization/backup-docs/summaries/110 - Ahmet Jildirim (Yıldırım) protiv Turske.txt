Podnositelj predstavke je vlasnik i korisnik jedne web-lokacije na kojoj obavljuje materijal koji uključuje i njegove akademske radove. Ta web-lokacija je kreirana korišćenjem servisa Google Sites.

Dana 23. juna 2009. godine, prvostepeni krivični sud je naložio blokiranje jedne druge web-lokacije na osnovu zakona kojim se reguliše objavljivanje na internetu i borba protiv krivičnih dela počinjenih na internetu. Nalog je izdat kao preventivna mera u kontekstu krivičnog postupka. Nešto kasnije tog dana, na osnovu istog zakona, kopija naloga za blokiranje je poslata Direkciji telekomunikacija u svrhu izvršenja. Dana 24. juna 2009. godine, po zahtevu Direkcije telekomunikacija, prvostepeni krivični sud je izmenio svoju odluku te je naložio blokiranje kompletnog pristupa web-lokacijama Google. Posledica navedenog je bila da podnositelj predstake nije imao pristup svojoj sopstvenoj web-lokaciji.

Dana 1. jula 2009. godine, on je zatražio da se nalog o blokiranju ukine u pogledu njegove sopstvene web-lokacije, koja nije imala veze s lokacijom koja je blokirana zbog svog nezakonitog sadržaja. Dana 13. jula 2009. godine, krivični sud je odbio zahtev podnositelja predstavke. U aprilu 2012. godine, on još uvek nije imao pristup sopstvenoj web-lokaciji iako je, prema njegovom shvatanju, krivični postupak protiv vlasnika sporne lokacije obustavljen u martu 2011. godine.
Pravo – Član 10: Nakon donošenja preventivne mere blokiranja jedne druge weblokacije, sud je takođe naložio, po zahtevu Direkcije telekomunikacija, blokiranje celokupnog pristupa web-lokacijama Google, na kojima se nalazi i lokacija podnositelja predstavke. To je prouzrokovalo ograničenje koje je dovelo do mešanje u pravo podnositelja predstavke na slobodu izražavanja.

Blokiranje sporne web-lokacije je bilo pravno osnovano, ali je jasno da ni web-lokacija podnositelja predstavke ni web-lokacije Google ne potpadaju pod opseg primene relevantnog zakona budući da nije postojao osnovan razlog da se sumnja u nezakonitost njihovog sadržaja. Ni protiv jedne od njih nisu pokrenuti sudski postupci. Osim toga, premda se web-lokacije Google smatraju odgovornim za sadržaj lokacije kojoj pružaju hosting usluge, ne postoji zakonska odredba na osnovu koje bi se mogao blokirati celokupan prustup uslugama. Ne postoji ni naznaka da su je Google informisan da pruža hosting nezakonitom sadržaju ili da su odbio da se povinuje privremenoj meri koja se odnosi na lokaciju protiv koje je pokrenut krivični postupak. Dalje, zakon je dodelio široka ovlašćenja upravnom organu, Direkciji telekomunikacija, pri pokretanju naloga za blokiranje budući da je ona mogla zatražiti proširenje opsega primene naloga iako nikakav postupak nije pokrenut protiv predmetne lokacije ili domena te iako nije ustanovljena stvarna potreba za sveobuhvatnim blokiranjem.

Takva prethoda ograničenja nisu u principu u skladu s Konvencijom, ali ona moraju biti deo pravnog okvira kojim se osigurava i striktna kontrola opsega zabrana i delotvorna sudska kontrola s ciljem onemogućavanja mogućih zlouptreba. Međutim, pri izdavanju naloga za blokiranje celokupnog pristupa web-lokacijama Google, prvostepeni krivični sud se jednostavno pozvao na mišljenje Direkcije telekomunikacija da je to jedini mogući način da se blokira sporna web-lokacija, a nije proverio da li bi se mogla preduzeti manje stroga mera. Pored toga, podnositelj predstavke je istakao kao jedan od glavnih arumenata u svom zahtevu od 1. jula 2009. godine, s ciljem ukidanja naloga za blokiranje pristupa, da je bilo potrebno izabrati metod uz pomoć kojeg bi samo sporna web-lokacija postala nepristupačna kako bi se onemogućilo da ostale web-lokacije budu pogođene predmetnom merom. Međutim, ne postoji naznaka da su sudije koje su razmatrale njegov zahtev nastojale proceniti različite predmetne interese. Taj nedostatak je jednostavno bio posledica teksta samog zakona koji nije propisivao nikakvu obavezu domaćih sudova da ispitaju da li je celokupno blokiranje web-lokacija Google bilo potebno u smislu kriterijuma koji je uspostavio i primenjuje Sud na osnovu člana 10. Konvencije.

Takva sveobuhvatna blokada je dovela do toga da je veliki broj informacija postao nedostupan, te je značajno ograničila prava korisnika interneta, imajući znatno kolateralno dejstvo. Prema tome, mešanje nije bilo predvidljivo te podnositelju predstavke nije omogućen stepen zaštite na koju je imao pravo prema vladavini prava u demokratskom društvu. Predmetna mera je imala proizvoljna dejstva te se ne može reći da je njen jedini cilj bio blokiranje pristupa spornoj web-lokaciji. Osim toga, postupci sudske kontrole koji su se odnosili na blokiranje web-lokacija nisu bili dovoljni da bi se ispunili uslovi za izbegavanje zloupotrebe; domaće pravo nije obezbedilo nikakve garancije kako bi osiguralo da nalog za blokiranje dotične weblokacije ne bude korišten kao sredstvo za opštu blokadu.
Sud je jednoglasno doneo odluku da član 10 Konvecnije jeste povređen i odluku da se aplikantu isplati 7500 EUR na ime nematerijalne štete.

Sudija Pinto de Albuquerque je priložio izdvojeno saglasno mišljenje. On smatra da, kako je ovo prvi put da se pitanje slobode izražavanja na platformama koje su zasnovane na Web 2.0 tehnologiji razmatra u EKLJP, važno utvrditi osnovna načela primenljiva na ograničenja slobode izažavawa na ovom polju. On u svom izdvojenom mišljenju dakle daje dopunu presude upravo postavljanjem ovih principa, prvo nedostatak sudske prakse u ovom pogledu zahteva da se zauzme jasan stav koji bi sprečio kontradiktornosti u budućim odlukama u ovoj oblasti; drugo, nedostatak zakonskog okvira u tuženom državi koji se odnosi na ovo konkretno pitanje zahteva hitno postavljanje jasnih smernica u skladu sa standardima Suda primenljivim u ovoj oblasti. Pre svega jer je restrikcija domaćeg suda u odnosu na sadržaj bila neselektivna i nesrazmerna a objasnjenje tužene države nedovoljno da opravda drastične mere koje su primenjene. Stoga je neophodno da tužena država, u cilju poštovanja člana 10 Konvencije, izvrši zakonske izmene koje se odnose na blokiranje internet sadržaja i zaštite slobodu govora preko platformi Web 2.0 tehnologije.