Postupak u ovom predmetu je pokrenut predstavkom protiv Portugalije, koju je 1980.g. Komisiji za zaštitu ljudskih prava podneo g. Guincho (podnosilac predstavke). Komisija je predmet prosledila Sudu.

Podnosilac i još dva lica su sredinom avgusta 1976.g. bili žrtve saobraćajne nesreće. Podnosilac i vozač vozila kojim je putovao podnosilac (tužioci) pokrenuli su početkom decembra 1978.g. parnični postupak protiv vozača drugog vozila, za kog su tvrdili da je prouzrokovao nesreću, kao i osiguravajućeg društva (tuženi). Ptvostepeni sud je usvojio tužbeni zahtev i dosudio tužiocima pravo na naknadu štete, ali da se još uvek nisu stekli uslovi za procenu štete. Odložen je postupak izvršenje. Podnosilac je tražio izvršenje, krajem septembra 1983.g.

NAVODNA POVREDA ČLANA 6 STAV 1 KONVENCIJE
- Pravo na pravično suđenje – suđenje u razumnom roku
Sud ispituje da li je ispoštovan zahtev „razumnog roka“. Po mišljenju Komisije ovaj zahtev nije ispoštovan, dok Vlada tvrdi da nije postojala povreda. Početak relevantnog perioda je početak decembra 1978.g., a zabršetak krajem oktobra 1982.g, kada je doneta presuda kojom se utvrđuje da podnosilac ima pravo na naknadu štete. Sud, kao i komisija, smatra da presuda nije predstavljala konačnu odluku. Postupak izvršenja nije u potpunosti zavisio od inicijative podnosioca. Sud smatra da okolnosti predmeta nisu složene. Spora priroda postupka ne može da se pripiše podnosiocu predstavke. Portugalski organi neopravdano nisu ispoštovali zahtev razumnog roka. Dakle, došlo je do povrede člana 6 stav 1 Konvencije.

PRIMENA ČLANA 50 KONVENCIJE (SADA ČLAYN 41)
- Pravično zadovoljenje oštećenoj stranci
Sud je obavezao tuženu Državu da podnosiocu isplati određeni iznos novca.
Odluka Suda je jednoglasna.