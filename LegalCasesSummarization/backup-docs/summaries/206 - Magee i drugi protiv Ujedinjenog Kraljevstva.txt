Podnosioci predstavke su bili uhapšeni zbog sumnje da su umešani u ubistvo jednog policajca. Oni su izvedeni, 48 sati kasnije, pred sudiju okružnog suda, koji je preispitao zakonitost njihovog pritvaranja te je produžio pritvor za pet dana (u svrhu daljeg ispitivanja i ispitivanja veštaka sudske medicine). Pritvor je nakon toga bio ponovo produžen, a podnositelji predstavke su konačno oslobođeni 12 dana kasnije, te nisu bili predmet krivičnog gonjenja.

Prema Aneksu 8. Zakona o terorizmu iz 2000. godine koji je na snazi u Severnoj Irskoj, osoba može biti u pritvoru bez podizanja optužnice najviše 28 dana. Nadležni sudija mora preispitati zakonitost tog pritvora u toku tih 48 sati i svakih 7 dana nakon tog perioda. Dok taj sudija ima ovlašćenje da oslobodi pritvorenika ako je hapšenje/pritvaranje nezakonito, on nema ovašćenje da oslobodi pritvorenika uz kauciju.

Podnosioci su se žalili da je u pogledu da njihovo lišenje slobode došlo do povrede člana 5 stav 1-c, stav 2 i stav 3.

Sud je mišljenja da se član 5. stav 3. ovde strukturalno odnosi na dva odvojena pitanja: prve sate nakon hapšenja, kada se neka osoba nalazi u rukama vlasti, te period pre suđenja pred krivičnim sudom, za vreme kojeg oosoba može biti u pritvoru ili puštena na oslobodu pod određenim uslovima. Ta dva aspekta pružaju različita prava i nemaju na prvi pogled nikakvu logičku ili vremensku vezu.

U pogledu prvog aspekta, prema sudskoj praksi Suda mora postojati zaštita osobe koja je uhapšena ili pritvorena “pod osnovanom sumnjom da je počinila [krivično] delo”, tj. čak pre podnošenja krivične optužbe protiv nje. Sudska kontrola mora biti brza, automatska (drugim rečima, ne sme zavisiti od zahteva pritvorene osobe), te je mora obaviti nezavisni sudija ili drugo službeno lice koje ima ovlašćenje da naloži puštanje na slobodu nakon što je saslušao osobu i preispitao zakonitost i opravdanost hapšenja i pritvaranja.

Sud je ustanovio da su ti uslovi zadovoljeni u predmetu podnositelja predstavki te je razmotrio da li je postojala mogućnost uslovnog puštanja na slobodu za vreme perioda pritvora podnositelja predstavke. On je istakao da podnositelji predstavki, iako su bili izvedeni dva puta pred sudiju okružnog suda za vreme policijskog pritvora, nisu ni u jednom momentu bili izvedeni pred nekog sudiju koji može da naloži uslovno puštanje na slobodu. Međutim, Sud je ustanovio da su podnositelji predstavki bili u pritvoru relativno kratak period (dvanaeset dana), koji je sve vreme predstavljao, prema tome, “ranu fazu” nakon lišavanja slobode, kada je pritvor mogao biti opravdan zbog postojanja osnovane sumnje da su počinili krivično delo. Ništa u sudskoj praksi Suda o članu 5. stav 3. ne postoji što bi opravdavalo i ispitivanje mogućnosti uvjetnog puštanja na slobodu za vrijeme tog perioda.

U svakon slučaju, niz garancija je pružalo zaštitu podnositeljima predstavki od rizika proizvoljnog pritvaranja: sudija je mogao produžiti pritvor za maksimalnih 7 dana, a ukupan period nije mogao biti duži od 28 dana; pre eventualnog produžavanja, sudija je morao proveriti da li su postojali osnovani razlozi koji bi opravdali dalji pritvor te da li se istraga vodi revnosno i bez odlaganja; sudija se takođe morao uveriti da je hapšenje zakonito i razmotriti meritum pritvaranja; prvi podnositelj predstavke je dao izjavu pod zakletvom za vreme prvog sudskog preispitivanja, a argumenti obojice podnositelja predstavki su razmotreni za vreme drugog preispitivanja; konačno, podnositeljima predstavki je dato pravo da ospore odluku o držanju u pritvoru putem sudskog preispitivanja.

U svetlu svih tih faktora, nepostojanje mogućnosti uslovnog puštanja na slobodu za vreme tokom kog su podnositelji predstavki bili lišeni slobode nije suprotno članu 5. stav 3. Konvencije.

Zaključak: nema povrede (jednoglasno).