Predmet je formiran na osnovu predstavke podnete od strane hrvatskog državljanina, rodjenog 1971. godine i živi u Viljevu, u Hrvatskoj. Oslonio se na povredu Čl. 3 Konvencije.
Dana 15. decembra 1993. godine, podnositelj je proglašen krivim za nekoliko krivičnih dela, uključujući i ubistvo i osudjen na dvanaest godina zatvora. Kaznu je počeo da služi 4. januara 1995. godine, u Kaznenom zavodu Lepoglava, "KZL"., koji se sastoji od pet krila, svih pet renoviranih, a dana 27. juna 1995. godine, prebačen je u drugi zatvor, nakon čega je vraćen u "KZL". Dana 4. septembra 1999. godine, podnositelj je dalje prebačen u Kaznionicu u Glini, a naon toga u Kaznionicu u Požegi, gde su mu odobrene razne povlastice, uključujući i kratke otpuste, tokom kojih je nastavio da čini krivična dela i ponovo prebačen u "KZL". Nakon odluženja kazne, dana 22. avgusta 2003. godine, podnositelj je pušten na slobodu.
Podnositelj se žalio na uslove boravka u zatvoru, mala ćelija, bez osnovnih higijenskih uslova, u kojoj nije postojao sanitarni čvor, bez grejanja, vlažni zidovi, pretrpan zatvor, loša hrana, stražari bez značke ili legitimacije, tako da zatvorenici nisu mogli da znaju njihov identitet. Evropski odbor za sprečavanje torture i neljudskog ili ponižavajućeg postupanja ili kazne, CPT je boravio u Hrvatskoj od 20. do 30. septembra 1998. godine i dao svoj nalaz u pogledu uslova u "KZL", u kom navodi da su uslovi u zatvoru bili jako loši, da su zatvorenici boravili u skučenim prostorima, ćelije prljave, bez osnovnih higijenskih uslova za obavljanje fizioloških potreba. Nakon toga, dana 1. jula 2002. godine, predstavništvo Evropskog Suda za ljudska prava, posetilo je "KZL", čiji se nalaz poklapao sa nalazom CPT-a.
Evropski Sud za ljudska prava, jednoglasno utvrdjuje da je došlo do povrede Čl.3 Konvencije.