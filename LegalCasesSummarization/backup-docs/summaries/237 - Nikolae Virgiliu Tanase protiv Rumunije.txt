Postupak u ovom predmetu je pokrenut predstavkom protiv Rumunije, koju je Sudu podneo rumunski državljanin, g. Nicolau Virgiliu Tanase (podnosilac predstavke), krajem juna 2013.g. Predmet je prvobitno dodeljen Veću, ali je ono odlučilo da svoju nadležnost ustupi Velikom veću, pri čemu se stranke nisu tome protivile.

Podnosilac je rođen 1943.g. i živi u Rumuniji. Početkom decembra 2004.g. podnosilac, koji je u tom trenutku bio sudija Pokrajinskog suda, učestvovao je u automobilskoj nesreći. Tvrdio je da se treća strana – D.I.- zaletela svojim automobilom u stražnji deo njegovog automobila. Vozilo podnosioca je, usled udarca, udario u parkirani vojni kamion čiji je vozač bio J.C.P. Krivični postupak povezan sa nesrećom – jedini je podnosilac imao alkohol u krvi, kako je utvrđeno toksikološkom analizom, ali ispod zakonskog minimuma. Inače, podnosilac se uključio u postupak radi naknade materijalne i nematerijalne štete, u svojstvu oštećenog. Nakon izvesnih istražnih radnji Tužilaštvo je obustavilo postupak. Podnosilac nije bio zadovoljan time.

NAVODNA POVREDA ČLANA 2 KONVENCIJE
- Pravo na život – procesni aspekt
Nesreća jeste izazvala telesne posledice – prelome i/ili iščašenja kostiju. Ostalo je nerazjašnjeno pitanje da li je bar delom bio odgovoran za nesreću.Sud smatra da je s obzirom na okolnosti predmeta istraga bila dovoljna. Dakle, nije došlo do povrede člana 2 Konvencije (13:4).

NAVODNA POVREDA ČLANA 3 KONVENCIJE
- Zabrana zlostavljanja (nehumano postupanje ili kažnjavanje)
- Procesni aspekt – prigovor nije dopušten – isto i za materijalni apekt

NAVODNA POVREDA ČLANA 8 KONVENCIJE
- Pravo na poštovanje svog privatnog i porodičnog života, doma i prepiske
- Zaštita pojedinca od proizvoljnog mešanja države
- Prigovor nije dopušten

NAVODNA POVREDA ČLANA 6 STAV 1 KONVENCIJE
- Pravo na pristup Sudu.
Podnosilac se žalio da nije mogao da ishoduje odluku o osnovanosti svog imovinskopravnog zahteva nakon saobraćajne nesreće u kojoj je učestvovao. Vlada je objasnila da je podnosilac mogao da tvrdi da rok zastare u građanskom postupku ne teče dok se ne okonča krivični postupak. Sud zaključuje da podnosiocu nije uskraćen pristup sudu. Dakle, nije došlo do povrede člana 6 stav 1 Konvencije i podgledu prava na pristup sudu.
- Razumni rok – podnosilac je prigovorio da je istraga o okolnostima nesreće trajala nerazumno dugo.
Obzirom na složenost predmeta i na činjenicu da su nadležni organi sve vreme preduzimali radnje u postupku nije došlo do povrede u ovom delu. Odluka je doneta sa 16:1 glasova.

NAVODNA POVREDA ČLANA 13 U VEZI SA ČLANOM 2 KONVENCIJE
- Član 13 – pravo na delotvorno pravno sredstvom (delotvoran pravni lek).
- Nije potrebno zasebno isptati ovaj prigovor.
Odluka Suda nije u celosti jednoglasna.