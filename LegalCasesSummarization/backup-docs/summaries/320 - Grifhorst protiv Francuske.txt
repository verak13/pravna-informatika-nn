Postupak u ovom predmetu je pokrenut predstavkom protiv Republike Francuske koju je Sudu podneo holandski državljanin g.Robert Grifhorst (podnosilac predstavke), krajem jula 2002.godine. Podnosilac predstavke je posebno tvrdio da je došlo do povrede člana 1 Protokola br.1 uz Konvenciju, s obzirom na to da je kažnjen nesrazmernom kaznom za delo koje mu je stavljeno na teret. Država Holandija je izjavila da neće iskoristiti svoje pravo učešća u postupku.

Podnosilac je rođen 1949.godine i nastanjen je u Andori. Krajem januara 1996.godine na francusko-andorskoj granici su ga prekontrolisali francuski carinici. Pitali su ga na engleskom i španskom jeziku da li ima da prijavi novac, ali podnosilac je odgovorio odrično. Prilikom pretresanja vozila i podnosioca pronađen je novac. Celokupna suma je zaplenjena. Podnosilac je pred prekršajnim sudom osuđen na zaplenu celokupnog tog iznosa novca i na novčanu kaznu u visini polovine neprijavljenog iznosa. Apelacioni sud je potvrdio ovu presudu. Kasacioni sud je takođe odbio njegovu žalbu.

NAVODNA POVREDA ČLANA 1 PROTOKOLA BR.1 UZ KONVENCIJU
- Pravo na neometano uživanje svoje imovine
a. Načelo zaštite imovine
b. Lišavanje imovine koje podleže određenim uslovima
c. Pravo Države da propisima reguliše korišćenje imovine shodno opštim interesima
- potreba da postoji odnos razumne srazmernosti između upotrebljenih sredstava i cilja kojem se teži
Sud ističe da je obaveza prijavljivanja propisana domaćim zakonima. Sud je zaključio da je Zakon bio dovoljno jasan, dostupan predvidljiv. Sud ipak primećuje da se iz dosijea podnosioca ne vidi da je bio pod krivičnom istragom ili osuđivan po ovom osnovu. Država nije ni tvrdila da je prenošeni novac stečen nezakoniti aktivnostima ili namenjen istima. Sud se pridružuje pristupu Evropske komisije koja je iznela stav da bi kazna trebalo da odgovara neispunjenju obaveze prijavljivanja, a ne težini eventualnog krivičnog dela pranja novca ili poreske prevare koji u tom stadijumu nisu utvrđeni. Dakle, došlo je do povrede čl.1 Protokola br.1 uz Konvenciju (jednoglasno).

PRIMENA ČLANA 41 KONVENCIJE
- Pravično zadovoljenje oštećenoj stranci.
Sud smatra, imajući u vidu okolnosti slučaja, da pitanje primene ovog člana nije spremno za odlučivanje (sa 6 glasova za i jednim protiv).