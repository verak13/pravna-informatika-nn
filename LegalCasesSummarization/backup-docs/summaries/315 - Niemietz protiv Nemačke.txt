Početkom decembra 1985.g. izvesni Klaus Wegner je poslao uvredljivo pismo sudiji Okružnog suda u Freiburgu. Podnosilac predstavke (g.Niemietz) je neko vreme bio predsedavajući Bunte Liste, lokalne političke partije. S obzirom na sadržaj pisma, pokrenut je krivični postupak protiv Klaus Wegnera za uvredljivo ponašanje. U toku istrage, Okružni sud u Minhenu je izdao nalog za pretres kancelarije podnosioca predstavke i nalog za zaplenu bilo kojih dokumenata koji otkrivaju identitet Klausa Wegnera. Kao razlog dat u nalogu je činjenica da se pošta za Bunte Liste slala u poštanski pretinac čiji je sadržaj, do 1985.godine, prosleđivan kancelariji podnosioca predstavke. Pretres je izvršen, ali nisu pronađena relevantna dokumenta. U martu 1987.godine Regionalni sud u Minhenu je žalbu podnosioca predstavke protiv naloga proglasio neprihvatljivom zato što je isti već izvršen. Sud je smatrao da nema pravnog interesa da se nalog proglasi nezakonitim i primetio je da se nije moglo pretpostaviti da je pošta za Bunte Liste bila u okviru odnosa pravnik-klijent.

Kako nije dobio zaštitu domaćeg pravnog sistema, podnosilac predstavke se obratio Komisiji za ljudska prava. Krajem maja 1991.godine Komisija je iznela jednoglasno mišljenje da je postojala povreda člana 8 Konvencije i da se ne postavlja odvojeno pitanje u okviru člana 1 Protokola br.1.

NAVODNA POVREDA ČLANA 8 kONVENCIJE
- Svako ima pravo na poštovanje svog privatnog i porodičnog života, doma i prepiske.
Da li je postojalo mešanje – Sud smatra da je postojalo mešanje i da profesionalni život takođe potpada pod pojam „privatni život“.
Da li je mešanje bilo u skladu sa zakonom – Sud utvrđuje da je mešanje bilo u skladu sa unutrašnjim zakonom.
Da li je mešanje imalo legitiman cilj – po oceni Suda postojao je legitiman cilj – sprečavanje kriminala i zaštita prava drugih tj.časti sudije Miosga.
Da li je mešanje bilo neophodno u demokratskom društvu –predmetne mere nisu bile proporcionalne ciljevima koji su se hteli postići tim merama.
Dakle, prekršen je član 8 Konvencije.

NAVODNA POVREDA ČLANA 1 PROTOKOLA BR.1 UZ KONVENCIJU
- Pravo na neometano uživanje svoje imovine.
Sud se slaže sa Komisijom da se ne postavlja posebno pitanje u okviru ovog člana.

PRIMENA ČLANA 50 KONVENIJE
- Naknada štete oštećenoj stranci.
Sud odbacuje zahtev podnosioca predstavke za pravičnom naknadom. Podnosilac predstavke nije dokazao da mu je kršenje člana 8 Konvencije nanelo materijalnu štetu. Ako i ukoliko se mogla pojaviti nematerijalna šteta, Sud smatra da nalaženje povrede samo po sebi predstavlja dovoljnu pravičnu satisfakciju.