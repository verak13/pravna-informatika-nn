Podnositeljka predstavke je podnela krivičnu prijavu protiv T.M., navodeći da ju je primorao na prostituciju 2011. godine. Zbog nedostatka dokaza, domaći sud ga je oslobodio krivice da je počinio kvalifikovani oblik krivičnog dela podvodjenja.

Veće Suda je presudom od 19. jula 2018. godine utvrdilo da zabrana ropstva iz čl. 4. Konvencije primenljive na ovaj slučaj i da je došlo do kršenja procesne obaveze države da sprovede istragu i krivični postupak. Država je podnela zahtev za preispitivanje presude pred Velikim većem (zahtev za upućivanje), koji je prihvaćen.

Veliko veće suda ponovilo je da trgovina ljudima u svrhu eksploatacije prostitucije spada u delokrug čl. 4. Konvencije, ako ispunjava tri sastavna elementa: i) radnju, ii) sredstvo i iii) eksploatacionu svrhu, koja sama po sebi ne sprečava da se određeni oblik takvog ponašanja razmotri u skladu sa drugim odredbama Konvencije. Postojanje trgovine ljudima i / ili prisilna prostitucija činjenično je pitanje koje se ispituje u svetlu svih relevantnih okolnosti slučaja. Principi koji se odnose na pozitivne obaveze države u vezi sa trgovinom ljudima primenljivi su na prisilnu prostituciju, a Sud je ispitao da li je država istražila slučaj podnosioca predstavke kao potencijalnu trgovinu ljudima u skladu sa svojim pozitivnim obavezama.

Sud je utvrdio da je početna policijska istraga pretresom prostorija i vozila T.M. dovela do otkrivanja određenih dokaza i da je podnositeljka predstavke iznela navode u vezi sa delom sa elementima trgovine ljudima. Iako su domaće vlasti odmah odgovorile na navode podnositeljke predstavke, nisu sledile očigledne tragove koji bi mogli da razjasne okolnosti slučaja i utvrde pravu prirodu odnosa i upotrebu sredstava prinude T.M. protiv podnositeljke. Naime, domaće vlasti nisu preduzele potrebne istražne radnje poput identifikacije i ispitivanja komšija, vlasnika stana u kome su T.M. i podnositeljka predstavke je živeli, majke podnositeljke, kao i drugih lica koja su mogla pružiti detaljnije informacije o njihovoj vezi, već su se uveliko oslanjala na izjavu podnositeljke predstavke, bez dodatnih dokaza.

Sud je utvrdio da je zbog višestrukih nedostataka u domaćoj istrazi bilo teško utvrditi pravu prirodu odnosa između podnositeljke predstavke i T.M. Shodno tome, domaće vlasti nisu sprovele efikasnu istragu o navodima podnosioca predstavke uprkos postojanju prima facie dokaza da je bila podvrgnuta delima suprotnim čl. 4. Konvencije.