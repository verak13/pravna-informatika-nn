Podnositelji predstavke, jedanaest državljana Somalije i trinaest državljana Eritreje, bili su deo grupe od otprilike dve stotine lica koji su 2009. krenuli iz Libije na tri različita broda s ciljem dolaska u Italiju. Dana 6. maja 2009., kad su se brodovi nalazili unutar područja traganja i spašavanja u nadležnosti Malte, presreo ih je brod italijanske finansijske policije (Guardia di finanza) i obalna straža. Putnici s tih brodova prebačeni su na italijanske vojne brodove i vraćeni u Tripoli. Podnositelji predstavke su naveli da ih tokom putovanja talijanske vlasti nisu obavestile o njihovoj destinaciji niti su ih pokušale identifikovati. Nakon deset sati putovanja, po dolasku u luku Tripoli, migranti su predati libijskim vlastima. Prema opisu događaja podnositelja predstavke, oni nisu želeli da budu predati libijskim vlastima, ali su bili primorani da napuste italijanske brodove. Na konferenciji za novinare održanoj idućeg dana italijanski ministar unutarnjih poslova izjavio je da je čitava operacija presretanja migranata na otvorenom moru i njihovog vraćanja u Libiju bila posledica bilateralnog sporazuma sklopljenog s Libijom koji je stupio na snagu u februaru 2009. i koji je predstavljao bitnu prekretnicu u borbi protiv nezakonite imigracije.

Dvoje podnositelja predstavke umrli su pod nepoznatim okolnostima nakon spornih događaja. Četrnaestoro su dobili su status izbeglica od Kancelarije UNHCR u Tripoliju, tokom 2009. Nakon revolucije u Libiji koja je započela u februaru 2011. pogoršao se kvalitet komunikacije između podnosilaca predstavke i njihovih zastupnika. Pravni zastupnici su trenutno u kontaktu sa šestoro podnosilca, od kojih četvoro živi u Beninu, Malti ili Švajcarskoj, gde neki od njih očekuju odgovor na svoje zahteve za međunarodnom zaštitom. Jedan od podnositelja predstavke nalazi se u izbegličkom kampu u Tunisu i namerava da se vrati u Italiju. U junu 2011. jednom od podnositelja dodeljen je izbeglički status u Italiji u koju je ušao ilegalno.

U svojim predstavkama ESLJP, podnosioci su naročito tvrdili da je to što su ih italijanske vlasti premestile u Libiju predstavljalo kršenje člana 3. Konvencije, kao i člana 4. Protokola 4. Žalili su se i na nedostatak pravnog leka koji bi zadovoljavao zahteve člana 13. Konvencije, koji bi im omogućio da se gore navedene pritužbe preispitaju.

Pravo
Član 1.: Italija je priznala da su brodovi na koje su bili prebačeni podnositelji bili u potpunosti u italijanskoj nadležnosti. Sud je istakao načelo međunarodnog prava ustoličeno u italijanskom Pomorskom zakoniku, prema kojem je brod na otvorenom moru bio pod isključivom nadležnošću države čiju zastavu vije. Sud nije prihvatio Vladin opis događaja kao “operaciju spašavanja na otvorenom moru” niti navodnu minimalnu kontrolu nad podnositeljima predsatvke. Događaji su se u potpunosti odvili na brodovima italijanskih vojnih snaga, te su njihove posade bile isključivo italijansko vojno osoblje. U razdoblju između dolaska na te brodove i predaje libijskim vlastima, podnositelji su bili pod stalnom i isključivom de iure i de facto kontrolom italijanskih vlasti. Prema tome, događaji na kojima se temelje navodne povrede dogodili su se unutar nadležnosti Italije u smislu člana 1. Konvencije.
Zaključak: unutar nadležnosti (jednoglasno).

Član 3.
(a) Rizik zlostavljanja u Libiji – Iako je Sud svestan pritiska pod kojim se nalaze države zbog stalno povećavajućeg priliva migranata, koji stvara posebno kompleksnu situaciju u morskom okruženju, ipak mora istaknuti da ih takva situacija ne oslobađa obaveze neproterivanja pojedinca koji bi mogao biti podvrgnut postupanju protivnom članu 3. Konvencije u zemlji destinacije. Primetivši pogoršanje situacije u Libiji nakon aprila 2010., Sud je za potrebe razmatranja ovog slučaja uzeo u obzir samo situaciju u toj zemlji u merodavnom razdoblju. U tom smislu, primetio je uznemirujuće zaključke mnogih organizacija u pogledu postupanja s ilegalnim imigrantima, a koji su potkrepljeni i izveštajem CPT-a objavljenim 2010. Nije se pravila razlika između ilegalnih migranata i tražitelja azila, koji su bivali hapšeni i pritvarani u uslovima koje su promatrači opisali neljudskim, te su takođe prijavili slučajeve mučenja. Ilegalni imigranti mogli su biti vraćeni u njihovu zemlju porekla u bilo kom trenutku, a ako su uspeli pobeći na slobodu bili su izloženi neizvesnim uslovima života i rasizmu. U odgovoru na argument italijanske Vlade kako je Libija bila sigurna destinacija za migrante te kako se ta zemlja u potpunosti pridržavala svojih međunarodnih obaveza u pogledu azila i zaštite izbeglica, Sud je primetio da postojanje domaćeg zakonodavstva i potpisivanje međunarodnih ugovora koji jamče poštovanje temeljnih prava nije bilo samo po sebi dovoljno kako bi osiguralo primerenu zaštitu protiv rizika od zlostavljanja u slučajevima u kojima su pouzdani izvori izvestili o postupanjima protivnim načelima Konvencije. Nadalje, Italija nije mogla izbeći svoju odgovornost prema Konvenciji pozivajući se na svoje obaveze koje su proisticale iz bilateralnog sporazuma s Libijom. Libijska vlada nikad nije priznala Kancelariju UNHCR-a u Tripoliju. Budući da je takva situacija u Libiji bila dobro poznata i lako proverljiva u sporno vreme, italijanske su vlasti znale, ili su morale znati, prilikom vraćanja podnositelja predstavke da bi isti mogli biti izloženi postupanju protivnom Konvenciji. Štaviše, činjenica da podnositelji nisu izričito tražili azil nije oslobodila Italiju od ispunjavanja njenih obaveza. Sud je razmotrio obaveze država koje proizlaze iz međunarodnog prava o izbeglicama, uključujući “načelo non-refoulement”, koje je također ustoličeno u Povelji o temeljnim pravima Evropske unije. Smatrajući nadalje da situacija koju su podnositelji delili s brojnim drugim ilegalnim migrantima u Libiji nije činila rizik ništa manje ličnim, Sud je zaključio da su vraćanjem podnositelja u Libiju italijanske vlasti bile potpuno svesne da ih izlažu postupanju zabranjenom članom 3. Konvencije.
Zaključak: povreda (jednoglasno).

(b) Rizik zlostavljanja u zemlji porekla podnositelja predstavke – Ovo svojevrsno proterivanje stranca u načelu nije uticalo na odgovornost države ugovornice, koja je morala osigurati da zemlja posrednik pruži dovoljne garancije protiv proizvoljnog povratka u domovinu, pogotovo ukoliko ta zemlji nije bila država potpisnica Konvencije. Sve informacije koje je Sud posedovao jasno su ukazivale da je situacija u Somaliji i Eritreji bila vrlo nesigurna – postojao je rizik mučenja i pritvora u neljudskim uslovima osoba koje su nezakonito napustile zemlju. Podnositelji predstavke mogli su stoga dokazivo tvrditi da bi njihov povratak u zemlju porekla bio protivan članu 3. Sud je dalje ispitao da li su italijanske vlasti mogle razumno očekivati da će im Libija pružiti dovoljne garancije protiv proizvoljnog povratka u domovinu. Budući da ta država nije ratifikovala Ženevsku konvenciju o statusu izbeglica niti u istoj postoji bilo kakav postupak za traženje azila ili zaštite, Sud se ne može složiti s argumentom da je aktivnost Kancelarije UNHCR-a u Tripoliju predstavljala garanciju protiv proizvoljnog vraćanja u zemlju porekla. Human Rights Watch i UNHCR su osudili nekoliko prisilnih povrataka tražitelja azila i izbeglica u zemlje visokog rizika. Stoga je činjenica da su neki od podnositelja predstavke dobili status izbeglica u Libiji umesto umirujućeg učinka predstavljala dodatni dokaz ranjivosti dotičnih stranaka. Sud je zaključio da su, u trenutku vraćanja podnositelja u Libiju, italijanske vlasti znale, ili morale znati, da nisu postojala dostatne garancije koje bi ih štitila od proizvoljnog proterivanja u njihove zemlje porekla.
Zaključak: povreda (jednoglasno).

Član 4. Protokola br. 4
a) Dopuštenost – Sud je po prvi put morao odlučiti da li se član 4. Protokola br. 4 primenjivao na slučaj u kojem je vraćanje stranaca u treću državu izvršeno izvan nacionalne teritorije. Trebao je takođe utvrditi da li je vraćanje podnositelja predstavke u Libiju predstavljalo “kolektivno proterivanje stranaca” u smislu te odredbe. Sud je primetio da ni član 4. Protokola br. 4 niti travaux préparatoires Konvencije nisu isključivali ekstraterirotijalnu primenu te odredbe. Nadalje, ograničavanje njene primene samo na kolektivna proterivanja iz nacionalne teritorije države članice značilo bi da bitan deo modernih primera migracije ne bi potpadao pod tu odredbu te bi lišio migrante koji su često rizikovali svoje živote na moru i nisu uspeli da stignu do državnih granica ispitivanja njihovih ličnih okolnosti pre proterivanja, za razliku od onih koji bi stigli kopnenim putem. Pojam “proterivanja” je u načelu bio teritorijalan, kao i pojam “nadležnosti”. Međutim, kada Sud kao u ovom slučaju zaključi da je država u izuzetnim okolnostima ostvarivala svoju nadležnost izvan državnih granica, može prihvatiti da je upravo takvo ostvarivanje nadležnosti imalo oblik kolektivnog proterivanja. Dalje, specifična priroda pomorskog okruženja nije mogla opravdati postojanje područja izvan zakona u kojem pojedinci ne bi bili pokriveni nikakvim pravnim sistemom koji bi im omogućavao uživanje prava zaštićenih Konvencijom. Članak 4. Protokola br. 4 se stoga primenjivao na konkretan slučaj.
Zaključak: dopušteno (jednoglasno).

(b) Osnovanost – Vraćanje podnositelja predstavke u Libiju sprovedeno je bez ikakvog ispitivanja situacije svakog pojedinog podnositelja. Italijanske vlasti nisu vršile identifikaciju, nego su se jednostavno ograničile na njihovo ukrcavanje i iskrcavanje u Libiji. Vraćanje podnositelja predstavke bilo je kolektivne prirode, suprotno članu 4. Protokola br. 4.
Zaključak: povreda (jednoglasno).

Član 13. u vezi s članom 3. Konvencije i članom 4. Protokola br. 4:
Italijanska je Vlada priznala da nije bilo odredaba na temelju kojih bi se ocenile lične okolnosti podnositelja predstavke na vojnim brodovima na koje su bili ukrcani. Među posadom nije bilo prevodilaca niti pravnih savetnika. Podnositelji su tvrdili da im italijansko vojno osoblje nije dalo nikakve informacije, već ih je navelo da veruju da ih vode u Italiju, a nije ih niti obavestilo o postupku kojim bi mogli izbeći vraćanje u Libiju. Takav razvoj događaja, iako ga je Vlada osporavala, nadalje je potkrepljen velikim brojem izjava svedoka skupljenih od strane UNHCR-a, CPT-a i organizacije Human Rights Watch, te mu je Sud stoga pridao osobitu težinu. Sud je naglasio važnost garancije svakom pojedincu protiv koga se izriče mera proterivanja, a čije posledice su potencijalno nepovratne, pravo dobijanja neophodnih informacija kako bi efikasno pristupio relevantnim postupcima i izneo svoje pritužbe. Čak i da je takvo pravno sredstvo bilo dostupno u praksi, uslovi člana 13. Konvencije očigledno nisu bili ispunjeni krivičnim postupcima pokrenutim protiv vojnog osoblja koje je bilo na vojnim brodovima utoliko što takvi postupci nisu imali suspenzivni učinak koji je članak 13. propisivao. Podnositelji predstavke nisu imali nikakvo pravno sredstvo koje bi im omogućilo da izjave svoje pritužbe pod članom 3. Konvencije i članom 4. Protokola br. 4 pred nadležnim vlastima i da dobiju temeljnu i strogu ocenu njihovih predstavki pre izvršenja mere njihovog proterivanja.
Zaključak: povreda (jednoglasno).

Član 46.: Talijanska Vlada imala je preduzeti sve moguće korake kao bi dobila od libijskih vlasti garancije da podnositelji predstavke neće biti podvrgnuti postupanju protivnom članu 3. Konvencije niti proizvoljno proterani.

Član 41.: 15,000 EUR svakom na ime nematerijalne štete.