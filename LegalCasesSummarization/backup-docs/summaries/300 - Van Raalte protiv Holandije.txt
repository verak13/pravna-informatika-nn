Ovaj predmet je Sudu prosledila Evropska komisija za ljudska prava, a zatim i Vlada Kraljevine Holandije, unutar tromesečnog roka. Postupak je pokrenut predstavkom protiv Holandije koju je Komisiji podneo holandski državljanin, g.Anton Gerard van Raalte, u aprilu 1992.godine. Predmet zahteva Komisije i Vlade bio je da Sud utvrdi da li je došlo do povrede člana 14 zajedno sa članom 1 Protokola br.1 uz Konvenciju.
Podnosilac predstavke je rođen 1924.godine, nije se ženio i nema dece. Krajem septembra 1987.godine poreski inspektor je poslao podnosiocu procenu doprinosa za 1985.godinu, uključujući i doprinose na temelju Opšteg zakona o naknadama za staranje o deci. Podnosilac je uložio prigovor protiv te procene. Po Kraljevskoj uredbi od obaveze plaćanja ovog doprinosa su bile izuzete neudate žene bez dece starije od 45 godina. Poreski inspektor nije prihvatio prigovor po ovom pravnom osnovu sa obrazloženjem da obveznik uplate doprinosa nije žena. Podnosilac je pred domaćim sudom istakao da je u pitanju diskriminacija. Inače, navedeno izuzeće od obaveze plaćanja doprinosa ukinuto je u januaru 1989.godine. Kako podnosilac nije uspeo u postupku pred domaćim organima, obratio se Komisiji.
Komisija je izrazila mišljenje da je došlo do povrede člana 14 u vezi sa članom 1 Protokola br.1 uz Konvenciju (sa 23 glasa prema 5 glasova).
NAVODNA POVREDA ČLANA 14 ZAJEDNO SA ČLANOM 1 PROTOKOLA BR.1
Član 14 – zabrana diskriminacije po bilo kom osnovu.
Član 1 Protokola br.1 – pravo na mirno uživanje imovine.
Sud uočava razliku u postupanju Države prema osobama u sličnim situacijama utemeljenu na polu. Vlada se pravdala različitim biološkim potencijalima muškarca i žene. Dakle, došlo je do povrede člana 14 zajedno sa članom 1 Protokola br.1 uz Konvenciju.
PRIMENA ČLANA 5O KONVENCIJE
- Pravedno zadovoljenje oštećenoj stranci
Sud presuđuje da ova presuda sama po sebi predstavlja dovoljno pravično zadovoljenje u odnosu na svu pretrpljenu nematerijalnu štetu i dosuđuje određeni iznos na ime troškova i izdataka.
