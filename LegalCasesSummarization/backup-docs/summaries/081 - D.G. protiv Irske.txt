Predmet je formiran od strane irskog državljanina, rodjenog 9. jula 1980. godine, u to vreme maloletnika, sa krivičnim dosijeom, za koga se smatralo da ima poremećaj ličnosti i da predstavlja opasnost za sebe i za druge.
Predstavka podnosioca se odnosila na povredu članova 3, 5, 8, 13 i 14 Konvencije.

Podnosilac je celo svoje odrastanje, period od druge do osamnaeste godine, provodio u različitim ustanovama, domovima, hraniteljskim porodicama. Njegova porodična situacija je opisana kao "prilično strašna". On je jedno od petoro dece u porodici. Otac je služio doživotnu kaznu zatvora zbog ubistva i teškog seksualnog napada. Majka je imala "haotičan način života", odbijajući da se skrasi u bilo kakvom stalnom prebivalištu. Od braće i sestara, samo je jedno živelo normalnim životom. Drugi su bili dati na staranje, pritvoreni ili su bili narkomani.

Nakon godina provedenih u različitim ustanovama i nakon različitih krivičnih dela koje je izvršio, Viši sud u Irskoj, dana 27. juna 1997. godine, odlučuje da u toj državi ne postoje adekvatne ustanove u kojima bi podnosilac mogao da bude smešten i dok se ne nadje adekvatno rešenje, biva smešten u Instituciji Svetog Patrika, zatvoru u Irskoj, na period od tri nedelje, što se smatra jednom od opcija koja je najmanje uvredljiva po podnosioca, uzimajući u obzir sva ostala neprikladna rešenja.

Dana 18. jula 1997. podnosiocu je drugi put produžen pritvor, a dana 23. jula 1997 godine i treći put, sa obrazloženjem da će adekvatan smeštaj za podnosioca biti spreman dana 28. jula 1997. godine. Nakon toga, u avgustu iste godine, Viši sud je naredio podnosiočevo dalje zadržavanje u Institucuji Svetog Patrika, nakon čega je prebačen u privremeni smeštaj, gde je mu je dodeljen dvadesetčetvoročasovni nadzor.

Evropski Sud za ljudska prava, uzimajući u obzir sve okolnosti predmetnog slučaja, kao i svu relevantnu sudsku praksu, utvrdjuje povredu Čl. 5 st. 1 Konvencije, utvrdjuje da nije došlo do povrede člana 5 st. 5 Konvencije, utvrdjuje da nije došlo do povrede člana 3 Konvencije, utvrdjuje da nije došlo do povrede čl. 8 Konvencije, utvrdjuje da nije došlo do povrede čl. 14 Konvencije u vezi s članom 5 st. 1.