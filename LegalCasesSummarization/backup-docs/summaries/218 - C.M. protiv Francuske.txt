Podnisioc predstavke C.M. je građanin Francuske rođen 1939 god. On je vlasnik privatnog motornog vozila koje je koristio i tokom svojih profesionalnih akativnosti.

U rutinskoj proveri carinski službenici pronalaze u automobilu devetnaest grama heroina, pri čemu je automobil vozio sin podnosioca predstavke, koji je ovom prilikom zajedno sa prijateljem sa kojim je bio u vozilu, priznao da su išli u Holandiju i nabavili drogu za svoju ličnu upotrebu.

Sin podnosioca postavke osuđen je 1994. godine, od strane Krivičnog suda u Lilu, za krijumčarenje opojne droge i njeno korišćenje. Sud je takođe naložio carinskim organima vlasti da oduzmu vozilo koje je korišćeno za krijumčarenje opojne droge. Sin podnosioca predstavke je podneo žalbu protiv presude koja se odnosi samo na trajno oduzimanje vozila. Apelacioni sud je 1995. godine potvrdio presudu kojoj se nalaže trajno oduzimanje automobila (u skladu sa važećim Zakonom o carinama).

Podnosilac predstavki nije obavešten ni o presudi iz 1994. ni o presudi iz 1995.godine.

Podnosilac predstavke se žalio, shodno članu 1 Protokola br. 1, da je njegovo vozilo zaplenjeno a zatim i trajno oduzeto zbog krivičnih dela u koja on nije bio umešan a u toku postupka u kome on nije bio stranka, kao i da nije mogao da uzme učešće u krivičnom postupku koji je pokrenut protiv njegovog sina i, u najširem smislu, da mu nije bilo dostupno nijedno pravno sredstvo kojim bi on mogao da odbrani svoje pravo na mirno uživanje svoje imovine. Pozvao se na članove 6 i 13 Konvencije.

Sud primećuje da oduzimanje imovine koja je stečena korišćenjem imovinske koristi proistekle iz nezakonitih aktivnosti, što se naročito odnosi na trgovinu opojnim drogama, jeste nužno i delotvorno sredstvo u borbi protiv takvih aktivnosti, što se isto može reći i za oduzimanje imovine koja pripada trećim licima, budući da bez obzira na činjenicu da drugi stav člana 1 Protokola uz Konvenciju ništa ne kaže o tome, postupci koje se primenjuju u ovom predmetu dali su podnosiocu predstavke dovoljno mogućnosti da svoj slučaj iznese pred nadležne organe vlasti. Podnosiocu predstavke je u svojstvu vlasnika bio dostupan pravni lek pred građanskim sudom izvorne nadležnosti, bez obzira na krivični postupak koji je pokrenut protiv prestupnika, shodno zakonskim odredbama čija jasna ograničenja nisu bila primenjiva u ovom slučaju, a imajući u vidu praksu Kasacionog suda. Sud smatra da je postignuta valjana ravnoteža u okolnostima datog slučaja. Shodno tome, ova pritužba se mora proglasiti neprihvatljivom kao očigledno neosnovana, shodno stavovima 3 i 4 člana 35 Konvencije.

Podnosilac predstavke se dalje žalio na to da nije mogao da učestvuje u krivičnom postupku koji je pokrenut protiv njegovog sina i da, uopšteno gledano, nije postojalo pravno sredstvo kojim bi on mogao da potvrdi svoje pravo na neometano uživanje svoje imovine. Pozvao se na članove 6 i 13 Konvencije.

Sud navodi da je ranije u drugim predmetima zauzeo stav da rešenje domaćeg suda da se imovina koja je rezultat počinjenog krivičnog dela od strane drugog lica oduzme, iako bilo kakva optužba nije podignuta protiv kompanije podnosioca predstavke u vezi s tim postupkom. Ove mere su nesumnjivo uticale na imovinska prava kompanije podnosioca predstavke, ali to samo po sebi ne bi moglo da navede na zaključak da je bilo kakva „krivična optužba”, u smislu člana 6 podignuta protiv podnosioca predstavke.

Imajući u vidu zaključak Suda u pogledu postojanja pravnog sredstva koje zadovoljava uslove drugog stava člana 1 Protokola br. 1, Sud je mišljenja da je podnosilac predstavke imao na raspolaganju delotvorno pravno sredstvo, u smislu člana 13 Konvencije, koje je mogao upotrebiti da bi njegove pritužbe bile razmotrene. Iz toga sledi da ovaj deo predstavke mora biti proglašen neprihvatljivim, shodno stavu 4 člana 35 Konvencije

Iz ovih razloga Sud jednoglasno proglašava predstavku neprihvatljivom.