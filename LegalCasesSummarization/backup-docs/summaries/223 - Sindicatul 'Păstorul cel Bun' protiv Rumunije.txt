Postupak u ovom predmetu je pokrenut predstavkom protiv Rumunije, koju je Sudu podneo sindikat Pastorul cel Bun ( Dobri pastir), (podnosilac predstavke), krajem decembra 2008.g. Predsednik Velikog veća postupio je po zahtevu članova sindikata podnosioca predstavke da njihov identitet ne bude dostupan javnosti. Podnosiocu je odobrena besplatna pravna pomoć.

Sindikat je naveo da je odbijanje njihove prijave da se registruju kao sindikat predstavljalo povredu prava njihovih članova da oforme sindikat, kako je zajemčeno članom 11 Konvencije. U predmetu je prvo odlučivalo Veće. Određenim trećim licima priznato je pravo da se umešaju u ovom predmetu.Sindikat su želeli da osnuju neki pravosavni sveštenici i nesveštena lica. U skladu sa Zakonom o sindikatima, izabrani predsednik sindikata se obratio Prvostepenom sudu u Krajovi sa zahtevom da se sindikatu prizna status pravnog lica i da se upiše u registar sindikata. On je tvrdio i da formiranje sindikata nije zabranjeno Zakonom o verskim slobodama. Državno tužilaštvo, koje je predstavljalo državu u tom postupku, podržalo je prijavu za regstraciju. Dodalo je da su članovi zaposlena lica, koja rade po ugovorima o radu, pa da kao i sva druga zaposlena lica imaju pravo da se udružuju u sindikat kako bi branili svoja prava. Sud je odobrio prijavu sindikata i naložio da on bude upisan u registar sindikata, čime mu se daje status pravnog lica. Arhiepiskopija je osporila ovu presudu. Sveti Sinod je smatrao da se osnivanje ovakvog sindikata kosi sa zakonima, kanonima i Statusom Crkve.

ANONIMNA PREDSTAVKA I NAVODNE PREPREKE ZA OSTVARIVANJE PRAVA NA POJEDINAČNU PREDSTAVKU
Podnosilac navodi da su njegovi članovi bili izloženi intenzivnom pritisku koji je vršila crkva. Zbog pojačanog pritiska, naročito nakon podnošenja predstavke Sudu, neki članovi su bili prinuđeni da se povuku, dok su drugi tražili anonimnost, da bi mogli da istraju u postupku po predstavci. Vlada je izrazila sumnju da su članovi sindikata imali stvarnu nameru da se obrate Sudu. Veliko veće smatra da se pitanje odnosi na primenu član 34, kada se posmatra zasebno ili u vezi sa članom 35 stav 2(a) Konvencije. Problem predstavlja navodna anonimnost predstavke. Sindikat nije izneo dokaze o navodnim pretnjama i pritisku. Dakle, država nije povredila svoje obaveze po članu 34 Konvencije (jednoglasno).

NAVODNA POVREDA ČLANA 11 KONVENCIJE
- Pravo na slobodu mirnog okupljanja i udruživanja sa drugima.
Veće je u svojoj presudi utvrdilo povredu člana 11 Konvencije. Veliko veće konstatuje da sindikalna sloboda predstavlja suštinski element socijalnog dijaloga između radnika i poslodavaca i samim tim važan instrument za postizanje socijalne pravde i harmonije. Ovaj član predstavlja sindikalnu slobodu kao poseban aspekt slobode udruživanja. Sud ponavlja da verske zajednice traduicionalno i univerzalno postoje u obliku orgazovanih struktura. S druge strane, dužnosti koje obavljaju članovi sindikata imaju mnoga karakteristična obeležja radnog odnosa. Gledajući na razloge koje je u svojoj presudi naveo Okružni sud, Sud zaključuje da odbijanjem da registruje podnosioca predstavke Okružni sud nije prekoračio polje slobodne procene koje je dato domaćim vlastima u ovoj sferi i to odbijanje nije bilo nesrazmerno. Dakle, nije došli do povrede člana 11 Konvencije (11:6).
Odluka Suda nije u potpunosti jednoglasna.