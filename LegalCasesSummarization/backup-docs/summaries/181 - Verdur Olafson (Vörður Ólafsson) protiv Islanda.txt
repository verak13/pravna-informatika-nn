Podnosilac predstavke je graditelj i građevinski preduzimač i kao takav član je Udruženja građevinara (MBA). Shodno Zakonu o industrijskoj taksi 1993, bio je dužan da plaća taksu, takozvanu industrijsku taksu FII, organizaciji čiji on nije bio član i s kojom MBA nije ni na koji način povezana. Zakonom iz 1993. propisano je da taksu od 0,08 posto treba uvesti na sve industrijske aktivnosti koje se odvijaju na Islandu, onako kako je to datim Zakonom utvrđeno. Definicija je obuhvatila sve delatnosti pod šifrom delatnosti pobrojanoj u prilogu navedenog zakona. Preduzeća u privatnom sektoru koja nisu posedovala šifru delatnosti nisu bila dužna da plaćaju industrijsku taksu.

Više od 10000 subjekata je platilo ovu naknadu, a prihod od uplaćenih naknada korišćen je od strane FII-a za promociju i razvoj islandske privrede.

Podnositelj je pokrenuo postupak pred domaćim sudovima osporavajući svoju obavezu plaćanja naknade. Njegova je tužba odbijena, te je Vrhovni sud doneo odluku u kojoj navodi, da obaveza plaćanja naknade ne zavisi od članstva u FII-u i da zakonodavac nije prekoračio svoja ovlašćenja s obzirom da je FII zakonski obavezan koristiti prihode plaćene na ime za promociju islandske privrede i, stoga, za dobrobit delatnosti koje se oporezuju.

Podnosilac predstavke je tvrdio da je zakonsko nametanje obaveze plaćanja privredne takse FII organizaciji prekršilo njegovo pravo na slobodu udruživanja iz člana 11 Konvencije.

Pri razmatranju njegove predstavke, prvo pitanje bilo je da li zakonska obaveza plaćanja naknade FII-u ujedno predstavlja obavezu članstva koje bi predstavljalo negativan aspekt prava podnositelja predstavke na slobodu udruživanja. Iako ni podnositelj ni udruženje MBA čiji je bio član nisu bili primorani da se učlane u FII u smislu punopravnog članstva, obaveza koja je podnositelju bila nametnuta imala je obeležje članstva u organizaciji, prvenstveno u smislu učestvovanja u njenom finansiranju. Sud je zaključio da zakonska obaveza podnositelja da plaća naknadu predstavlja mešanje u njegovo pravo na udruživanje u organizaciju. Ta obaveza je propisana zakonom i usmerena je ka ostvarenju legitimnog cilja zaštite prava i interesa drugih.

U pogledu toga da li je mešanje bilo nužno u demokratskom društvu, Sud je prihvatio razlog samog uvođenja predmetne mere, odnosno promocije islandske privrede sredstvima prikupljenim od strane jedne velike organizacije (FII) čiji su članovi bila privredna društva svih grana privrede, a ne da se prikupljanje sredstava vrši preko većeg broja manjih organizacija. Što se tiče drugog pitanja jesu li razlozi za mešanje bili osnovani, Sud je primetio da domaći zakon ne samo da nije definisao obaveze i dužnosti FII-a, već je zakon sam po sebi bio netransparentan u pogledu obaveza onih kao podnoslac predstavke nisu članovi FII i načina na koji se koriste prikuljena sredstva od naknada.

Sud nije utvrdio da postoje adekvatne mere zaštite radi sprečavanja da FII stavlja u povoljniji položaj svoje članove, a podnositelja predstavke i druge nečlanove poput njega u nepovoljniji položaj. Islandske vlasti stoga nisu uspele dokazati opravdanost mešanja u pravo podnositelja na slobodu udruživanja kao ni da je mešanjem postignuta odgovarajuća ravnoteža između njegovog prava da se ne učlani u organizaciju s jedne strane i opšteg interesa u vidu promocije i razvoja islandske privrede s druge strane.

Zaključak: povreda (jednoglasno).