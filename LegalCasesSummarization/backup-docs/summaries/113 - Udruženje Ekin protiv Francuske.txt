Podnosilac predstavke je udruženje Ekin koje je registrovano u Francuskoj. Udruženje podnosilac je tvrdilo da je žrtva povrede člana 10 Konvencije, uzetog pojedinačno i u vezi sa članom 14 Konvencije.

Udruženje podnosilac je 1987.godine izdalo knjigu pod nazivom „Euskadi u ratu“. Tvrdilo je da je u pitanju kolektivno delo nekoliko naučnika dobro informisanih o problemima Baskije. Krajem aprila 1988.godine izdata je ministarska uredba kojom je zabranjeno stavljanje u promet i prodaja knjige u Francuskoj na sva četiri jezika na kojima je objavljena, uz objašnjenje da knjiga podstiče na separatizam i zagovara pribegavanje nasilju pa predstavlja opasnost za javni red. Početkom maja 1988.godine, u skladu sa ovom uredbom, upravnik aerodromske i pogranične policije je odbio da dozvoli unošenje preko 2.000 primeraka knjige u Francusku. Udruženje nije dobilo zaštitu od domaćih instanci.

NAVODNA POVREDA ČLANA 10 KONVENCIJE UZETOG POSEBNO I U VEZI SA ČLANOM 14 KONVENCIJE
Član 10 – pravo na slobodu izražavanja.
Član 14 – zabrana diskriminacije.
- Da li je postojalo ometanje.
- Da li je ometanje bilo opravdano – propisano zakonom, legitimni cilj, neophodno u demokratskom društvu.
Sud pojam „pravo“ posmatra u materijalnom, a ne u formalnom smislu. Dakle, ispituje sve što zajedno čini pisane zakone. Sud se priklanja tvrdnjama podnosioca da ograničenje nije ispunjavalo zahtev prihvatljivosti. Sud smatra da zabrana nije ispunila hitnu društvenu potrebu i da nije bila srazmerna legitimnom cilju vlasti. Dakle, došlo je do povrede člana 10 Konvencije.
Sud smatra da nije potrebno da razmatra i žalbu o navodnoj povredi člana 10 u vezi sa članom 14 Konvencije.

NAVODNA POVREDA ČLANA 6 STAV 1 KONVENCIJE
- Pravo na pravično suđenje.
- „razuman rok“
Sud smatra da se ukupno trajanje postupka – preko devet godina – ne može smatrati „razumnim“ kada je ono o čemu je suđeno bilo od posebnog značaja. Dakle, došlo je do povrede člana 6 stav 1 Konvencije.

NAVODNA POVREDA ČLANA 13 KONVENCIJE
- Pravo na delotvoran pravni lek.
Sud smatra da nije potrebno da se ova žalba razmatra odvojeno.

PRIMENA ČLANA 41 KONVENCIJE
- Pravično zadovoljenje oštećenoj stranci.
Sud je podnosiocu dosudio određene iznose na ime nematerijalne štete i troškova sudskog postupka.
Presuda je doneta jednoglasno.