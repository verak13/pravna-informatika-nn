Postupak u ovom predmetu je pokrenut predstavkom protiv Republike Letonije, koju je Sudu podneo državljanin Ruske Federacije, g. Vasilij Kononov (podnosilac predstavke), krajem avgusta 2004.g.

Podnosilac se prevashodno žalio da je time što je bio osuđen za ratne zločine, zbog svog učestvovanja u vojnoj ekspediciji 27. maja 1944.g., prekršen član 7 Konvencije.

U predmetu je prvobitno odlučivalo Veće. Nezadovoljna tužena Država je tražila da predmet bude iznet pred Veliko veće. Kolegijum Velikog veća je prihvatio taj zahtev. Vlade Ruske Federacije i Republike Litvanije su dostavile podneske kao treća lica.

Podnosilac je rođen 1923.g. u Letoniji. Do 2000.g. imao je letonsko državljanstvo, a onda je specijalnim ukazom dobio rusko državljanstvo. U avgustu 1940.g. Letonija je postala deo SSSR (Savez Sovjetskih Socijalističkih Republika). Događaji od 27. maja 1944.g. – podnosilac i njegova četa su se preobukli u nemačke vojnike i upali, tako maskirani, u jedno selo. Napali su neke o farmerskih kuća. „Crveni partizani“ su tom prilikom zaplenili pronađeno oružje i ubili civile. Prema podnosiocu predstavke, pobijeni seljani su bili kolaboracionisti i izdajnici koji su se predali Nemcima. Po završetku rata, podnosilac je ostao u Letoniji i odlikovan Ordenom Lenjina i postao član Komunističke partije. Posle dva neupešna državna udara, Vrhovni savet Letonije je krajem avgusta 1991.g. doneo Ustavni zakon o državnosti Republike Letonije, kojim je proglašena njena potpuna nezavisnost i koji je odmah stupio na snagu. U avgustu 1998.g. podnosilac je optužen za ratne zločine, a kasnije je i osuđen.

NAVODNA POVREDA ČLANA 7 KONVENCIJE
- Zabrana retroaktivne primene zakona.
Podnosilac se žalio na retroaktivnu primenu krivičnog prava, obzirom da dela za koja je osuđen nisu, u vreme kada su učinjena 1944.g., predstavljala krivično delo. Država je smatrala da je bilo potrebno primeniti odredbu čl.7 st.1, obzirom da su učinjena dela predstavljala krivična dela po međunarodnom i unutrašnjem pravu u vreme kada su učinjena. Smatrala je da nacionalni sudovi nisu adekvatno utvrdili i formulisali činjenično stanje.
Veliko veće polazi od tvrdnje koja je najpovoljnija za podnosioca – da su pokojni seljani prenosili informacije nemačkoj vojsci. Podnosilac i njegova jedinica su imali status „boraca“. Pokojnim seljanima se takođe može dati taj status. Druga hipoteza je da su seljani imali status „civila“, koji su možda počinili „ratnu izdaju“ odajući informacije neprijatelju.
Uzimajući u obzir sve međunarodne konvencije, sve odredbe ratnog prava, Sud smatra da nije došlo do povrede člana 7 stav 1 Konvencije.