Predmet je formiran na osnovu predstavke podnete od strane hrvatskog državljanina rodjenog 1950. godine i živi u Bjelovaru.
Dana 26. februara 1992. godine, nepoznati počinioci digli su u vazduh vikendicu podnosioca, u Velikoj Pisanici. Dana 24. februara 1995. godine, podnosilac i njegova žena, podneli su protiv države, tužbu za naknadu štete, Općinskom sudu u Zagrebu. Dana 3. februara 1996. godine, na snagu je stupio Zakon o obveznim odnosima, kojim je propisano da se prekidaju svi postupci za naknadu štete, nastale usled terorističkih akata, ili akata nasilja i postupak je prekinut. Dana 31. jula 2003. godine, na snagu je stupio Zakon o odgovornosti za štetu nastalu usled terorističkih akata i javnih demonstracija, postupak po tužbi podnosioca je nastavljen, a dana 26. aprila 2004. godine, sud je doneo presudu, kojom se tužbeni zahtev odbija kao nedopušten, a sud se oglasio nenadležnim.
Podnosilac izjavljuje žalbu Županijskom sudu u Zagrebu. U medjuvremenu, dana 24. aprila 2002. godine, podnosilac izjavljuje Ustavnu žalbu, a Ustavni sud, dana 7. jula 2004. godine, utvrdjuje povredu prava na sudjenje u razumnom roku i povredu prava na pristup sudu.
Evropski Sud za ljudska prava, ispitavši sav materijal koji mu je predočen, sve okolnosti predmetnog slučaja, kao i sudsku praksu, u obrazloženju presude navodi da Vlada Republike Hrvatske nije podnela nijednu činjenicu ili tvrdnju koja bi mogla da uveri Sud u donošenje drugačijeg zaključka, te utvrdjuje povredu Čl. 6 stav 1. Konvencije.