Nacionalni sindikat belgijske policije (podnosilac predstavke) ima sedište u Briselu i otvoren je za sve pripadnike opštinske policije čije profesionalne interese štiti. Pripadnici policije imaju statusopštinskih službenika i čine manje od 10% celokupnog opštinskog i policijskog osoblja.

Zakon od kraja jula 1961.godine je uveo sistem sindikalne konsultacije u pogledu odnosa između Ministarstva unutrašnjih poslova, koje predstavlja nadzornu vlast, i osoblja opština i provincija. Prema Kraljevskom ukazu od avgusta 1966.godine, koji je delimično izmenjen 1969.godine, samo one organizacije koje brane interese predmetnog osoblja smatraće se najreprezentativnijim organizacijama. Pošto je time bio isključen iz konsultacionog postupka, podnosilac predstavke je uložio žalbu tražeći da se poništi Kraljevski ukaz. Žalba je odbijena presudom od novembra 1969.godine.

Podnosilac predstavke je dostavio predmet Komisiji za ljudska prava, žaleći se na povrede člana 11 i člana 14, zato što su belgijske vlasti odbile da ga priznaju za jednu od najreprezentativnijih organizaciju, isključujući ga na taj način iz sindikalne konsultacije. Komisija je izrazila stav da nije došlo do povrede Konvencije i uputila predmet Sudu.

Podnosilac predstavke se oslanja na član 11 Konvencije, uzet posebno i u vezi sa članom 14.

NAVODNA POVREDA ČLANA 11 KONVENCIJE
- Pravo na slobodu mirnog okupljanja i udruživanja s drugima, uključujući i pravo osnivanja sindikata i pridruživanje sindikatima zbog zaštite svojih interesa.
Sud smatra da nije došlo do narušavanja slobode učlanjivanja u sindikat ili ostajanja u članstvu podnosioca predstavke. Dakle, nije došlo do povrede člana 11 stav 1 Konvencije (jednoglasno).

NAVODNA POVREDA ČLANA 14 KONVENCIJE U VEZI SA ČLANOM 11 KONVENCIJE
- Zabrana diskriminacije po bilo kom osnovu.
Sud je našao da je sindikat u nepovoljnoj situaciji u poređenju sa nekim drugim organizacijama. Ipak, svaka razlika ne znači diskriminaciju. Sud smatra da je princip ravnopravnog tretmana povređen ukoliko za tu razliku nema objektivnog i razumnog opravdanja. Sud je istakao da je predmetni Kraljevski ukaz prouzrokovao nejednakost tretmana na štetu kategorijski zasnovanih organizacija poput sindikata podnosioca predstavke. Sud je konsultovao i merodavni Zakon. Sud je zaključio da princip proporcionalnosti nije narušen.Nije došlo do povrede (10:4).

PRIMENA ČLANA 50 KONVENCIJE
- Pravična naknada oštećenoj stranci.
Sud smatra da se u predmetnom slučaju ne otvara pitanje primene ovog člana.

IZDVOJENO MIŠLJENJE
Pri uskraćivanju prava konsultacije sindikatu podnosiocu predstavke nisu postojali ni razumno opravdanje ni razumna proporcionalnost.

ZAJEDNIČKO IZDVOJENO MIŠLJENJE
Šteta koju je članstvo sindikata podnosioca predstavke pretrpelo u zaštiti svojih profesionalnih intersa zbog uniformnosti i nefleksibilnosti merila postavljenog u Kraljevskom ukazune može da se opravda, što nužno povlači zasobom diskriminaciju.