Predmet je formiran na osnovu predstavke podnete od strane hrvatskog državljanina, rodjenog 1952. godine i živi u Zagrebu.
Podnosilac je bio sudija , predsednik Vrhovnog suda Republike Hrvatske, i član Državnog sudbenog vijeća, DSV-a.
Tokom 1996. godine, Vlada je, protiv podnosioca pokrenula prekršajni postupak, , tvrdeći da je u periodu izmedju januara i avgusta 19996. godine, održavao seksualne odnose sa maloletnicima, kao i da je od 1995. godine, na dalje, koristio svoj položaj, kako bi pridobio finansijsku korist za dva pojedinca, poznata po svojim kriminalnim aktivnostima, te na taj način naneo štetu ugledu sudstva.
Dana 21. novembra 1996. godine, DSV je pokrenuo prekršajni postupak protiv podnosioca, a dana 5. decembra 1996. godine, podnosilac je podneo zahtev za izuzeće tri člana DSV-a, A.P., V.M. i M.H. Zahtev je odbijen kao neosnovan.
Na ročištu, održanom 9. januara 1997. godine, DSV je odbio zahtev podnosioca da sudjenje bude javno, navodeći da javnost mora biti isključena, radi zaštite interesa podnosioca, i celokupnog sudstva. Dana 14. januara 1997. godine, DSV je utvrdio da je podnosilac učinio prekršajnu povredu i odlučeno je da bude razrešen dužnosti sudije i predsednika Vrhovnog suda.
Podnosilac je podneo zahtev za zaštitu zakonitosti, koji je odbijen dana 19. februara 1997. godine, a dana 21. marta, podnosilac izjavljuje Ustavnu žalbu, tvrdeći da mu je povredjeno pravo na pravično sudjenje i slobodu izražavanja.
Dana 17. aprila 1998. godine, Ustavni sud je ukinuo odluke od 14. januara 1997. godine i 19. februara 1997. godine i predmet je vraćen DSV-u na ponovno odlučivanje.
Prvo ročište u ponovljenom postupku, održano je 23. septembra 1998. godine. Podnosilac je podneo zahtev za izuzeće četiri člana DSV-a i to A.P., V.M., M.H. i I.M, zahtev je odbijen kao nedopušten, s obzirom na to da se jedan član već izuzeo, a ostala tri su odbijena bez obrazloženja. Podnosilac je ponovio svoja zahtev da sudjenje bude javno, medjutim i taj zahtev je odbijen.
Drugo ročište u ponovljenom postupku, održano je 1.oktobra 1998. godine i na njemu su prisustvovali predstavnici UNHCR-a i OESS-a. Nakon trećeg ročišta, DSV je 7. oktobra 1998. godine, doneo odluku, kojom je utvrdio da je podnosilac počinio prekršaj, jer je održavao kontakte i družio se sa dva pojedinca, koji imaju kriminalnu prošlost, čime je naneo štetu ugledu sudstva, pa je razrešen sa dužnosti sudije i predsednika Vrhovnog suda.
Dana 9. decembra 1998. godine, Ustavni sud je odbacio Ustavnu žalbu podnosioca, kao nedozvoljenu.
Evropski Sud za ljudska prava, uzimajući u obzir sve okolnosti predmetnog slučaja, kao i svu sudsku praksu, utvrdjuje povredu Čl. 6 stav 1. Konvencije, zbog nepostojanja nepristrasnosti članova DSV-a, neopravdanog isključenja javnosti iz postupka, povrede načela ravnopravnosti stranaka i prekomerne dužine postupka pred domaćim organima.