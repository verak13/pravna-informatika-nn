Postupak je pokrenut predstavkom protiv Irske, koju je Sudu podnelo irsko društvo (podnosilacj predstavke), krajem jula 2016.godine. Društvo je tvrdilo da je došlo do povrede njegovog prava iz člana 1 Protokola br.1 zbog ekonomskog gubitka za koji su navodno bile odgovorne domaće vlasti i za koji društvo nije dobilo nikakvu naknadu. Podnosilac se takođe žalio i na povredu člana 8 Konvencije. Podnosilac je tvrdio da je došlo do povrede njegovog prava na delotvoran pravni lek (član 13), kao i da je došlo do povrede člana 6 zbog prekomernog trajanja domaćeg postupka.

Društvo podnosilac predstavke se bavi uzgojem dagnji. Svake godine prikupljaju mlade dagnje u luci i prevoze ih u drugi deo luke radi uzgoja. Potrebno je da imaju dozvolu za akvakulturu, dozvolu za ribarski broj i odobrenje za prikupljanje mladih dagnji. Područje u kome Društvo lovi dagnje označeno je kao zaštićeno područje – posebno područje očuvanja. Godine 2007. Sud Evropske unije je doneo presudu u predmetu Komisija protiv Irske i u njoj utvrdio da Irska u nizu aspekata nije ispunila svoje obaveze iz prethodno usvojenih direktiva. Nakon ove presude tužena Država je u određenim oblastima pa i u onoj u kojoj je Društvo obavljalo svoju delatnost zabranilo prikupljanje dagnji. Uskoro je Društvu izdato odobrenje za prikupljanje dagnji uz niz zabrana, između ostalog prikupljanje mladih dagnji. Društvo se žalilo da grabljivice love mlade dagnje. U nekom trenutku propisi su dozvoljavali njihovo prikupljanje u određenim periodima tokom godine. Prvostepeni sud je presudio u korist Društva. Država je uložila žalbu i po pitanju odgovornosti i po pitanju dodeljenog iznosa naknade štete.

NAVODNA POVREDA ČLANA 1 PROTOKOLA BR.1
- Neometano uživanje imovine.
Društvo je tvrdilo da je povređeno njegovo pravo na zaradu zbog privremene zabrane prikupljanja mladih dagnji u 2008.godini. Društvo je takođe tvrdilo da je iscrplo sva domaća pravna sredstva. Sud podseća da države ne moraju da odgovaraju pred međunarodnim telom za svoje postupke sve dok nisu dobile mogućnost da stvari isprave u okviru svog pravnog sistema. Ocena Suda:
- Mešanje: došlo je do mešanja tužene Države u pravo podnosioca:
- Zakonitost i svrha mešanja: postojalo je valjano sekundarno zakonodavstvo, a svrha je bila zaštita okoline.
- Srazmera mešanja: Sud smatra da je postojala pravična ravnoteža između opšteg interesa zajednice i zaštite prava pojedinaca.
Dakle, nije došlo do povrede člana 1 Protokola br.1.

NAVODNA POVREDA ČLANA 6 KONVENCIJE
- Pravo na suđenje u razumnom roku.
Podnositelj je prigovorio da domaći postupak nije dovršen u razumnom roku. Sud primećuje da je postupak trajao sedam godina.
- Složenost predmeta
- Postupanje društva podnosioca predstavke
- Postupanje vlasti
- Šta je za podnosioca predstavke dovedeno u pitanje
Uzimajući u obzir nepobitnu pravnu i činjeničnu složenost predmeta Sud smatra da nije došlo do povrede člana 6 stav 1 Konvencije.

NAVODNA POVREDA ČLANA 13 KONVENCIJE U VEZI SA ČLANOM 1 PROTOKOLA BR.1 UZ KONVENCIJU
ČLAN 13 – pravo na delotvoran pravni lek
Sud ovaj deo zahteva smatra očigledno neosnovanim i odbacuje ga.