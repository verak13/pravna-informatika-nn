Postupak u predmetu pokrenut je predstavkom br. 24638/94 koju su protiv Italije podnela četiri italijanska državljanina 25. maja 1994. godine. Podnositelji su naveli su da je došlo do neopravdanog mešanja u njihovo pravo na mirno uživanje njihovog vlasništva.

Prva tri podnosioca i pokojna majka četvrtog podnosioca zahteva bili su vlasnici poljoprivrednog zemljišta u Noicattaru. Godine 1963.gradsko veće Noicattara započelo je graditi školu na susednom zemljištu. Za vreme trajanja radova postalo je očigledno da će za dovršetak gradnje biti potrebna dodatni komad zemlje.
Uredbom donetom 27. maja 1970. godine, Prefektura Barija ovlastila je Gradsko veće Noicattara da preuzme u posed, po ubrzanom postupku, 2.649 m2 zemlje koja pripada podnositeljima zahteva na rok od najduže dve godine, u svrhu ekspropijacije u javnom interesu. Zemljište je bilo upisano u katastar kao "partita" 10653, uložak br. 34., čestica br. 590. Dana 30. juna 1970. godine Gradsko veće Noicattara preuzelo je fizički posed zemljišta i počelo građevinske radove. Iz spisa predmeta je vidljivo da je škola bila dovršena tek 28. oktobra 1972. godine, do kada je istekao rok na koji je izvršena privremena eksproprijacija.
Podnositelji zahteva kažu da su uzalud čekali nekoliko godina da njihova zemlja bude formalno ekspriprisana kao i na naknadu za oduzeto zemljište. Obraćali sud se sudu radi zaštitite svojih interesa, međutim, nisu uspeli da ostvare prava na nadoknadu ili povraćaj zemljišta.
U presudi od 14. novembra 1990. godine, žalbeni sud u Bariju usvojio je žalbu Gradskog veća Noicattara i ustvrdio da je zastuplila zastara prava podnositelja zahteva.
Žalbeni sud smatrao je da su radovi bili završeni 28. oktobra 1972. godine. Budući da je to bilo nakon proteka dvogodišnjeg roka kojeg je odredila Prefektura u svojoj naredbi o hitnom stupanju u posed, sledi da je posed zemljišta do tada bio nezakonit. Međutim, prema pravilu o konstruktivnoj eksproprijaciji, kako su ga utvrdili sudovi, Gradsko veće Noicattara steklo je vlasništvo zemljišta od dana završetka građevinskih radova. Budući da je Veće vlasništvo steklo na nezakonit način, podnositelji zahteva imali su pravo tražiti naknadu štete, međutim, u ovom je predmetu nastupila zastara prava podnositelja zahteva na naknadu štete zbog toga što je petogodišnji rok zastare počeo teći od datuma završetka radova.

Dana 22. januara 1992. godine podnositelji zahteva uložili su žalbu Kasacionom sudu. Tvrdili su da je retroaktivna primena pravila o konstruktivnoj eksproprijaciji koju je 1983. godine ustanovio Kasacioni sud, zajedno s retroaktivnom primenom roka zastare, povredila i njihovo pravo vlasništva i načelo nediskriminacije, zajamčeno Ustavom.

ESPLJ utvrdio je da je došlo do povrede člana 1 . Protokola 1.