Postupak u ovom predmetu je formiran na osnovu predstavke protiv Kraljevine Holandije koju su Sudu podnela tri holandska državljanina (podnosioci predstavke), početkom septembra 1999.godine. Podnosioci predstavke su tvrdili da su okolnosti smrti g.Moravije Ramsahaija, unuka prvih dvoje podnosilaca i sina trećeg, koga je vatrenim oružjem ubio pripadnik policije, predstavljale povredu člana 2 Konvencije. Tvrdili su i da je istražni postupak u vezi sa smrću bio nedovoljno delotvoran i nezavisan. Veće je donelo presudu, ali je Država tražila da se predmet prosledi Velikom veću.

Prva dva podnosioca rođena su 1938.godine. Bili su staratelji unuka dok nije postao punoletan. Treći podnosilac, otac pokojnika, rođen je 1960.godine. Moravia Ramsahai rođen je 1979.godine, a preminuo je 1998.godine. Na festivalu, Moravija je uz pretnju pištoljem oteo moped i odvezao se. Policijske patrole su bile obaveštene o otmici mopeda, ali je ostalo sporno da li su policajci bili obavešteni da je Moravia imao pištolj. Opirao se hapšenju kada je policajac potrčao prema njemu, ali kada je Moravia počeo da izvlači pištolj policajci su izvukli svoje službene pištolje. Moravia je pogođen u vrat. Događaju je prisustvovao samo jedan svedok, ali se sakrio čim je ugledao pištolj. Ostali svedoci su bili daleko i nisu potvrdili da je kod g.Moravije primećen pištolj. Islednik je imao fotografije koje su priložene spisu predmeta, a policajci su u tokom narednih nekoliko dana sakupili čitav niz izjava svedoka. Obdukcioni izveštaj, bez fotografija, nalazi se u istražnom dosijeu.

NAVODNA POVREDA ČLANA 2 KONVENCIJE
- Pravo na život. Lišenje života se ne smatra protivnim ovom članu ako proistekne iz upotrebe sile koja je apsolutno nužna.
Sud smatra da upotreba sile ne sme da bude više od „apsolutno nužne“. U datim okolnostima Sud je uveren da ubistvo Moravije Ramsahaija nije predstavljalo povredu člana 2 Konvencije.
Vezano za istragu nakon ubistva, Sud smatra da „delotvorna“ istraga mora da bude sposobna da dovede do identifikovanja i kažnjavanja odgovornih za smrt. To nije obaveza cilja, već sredstva. Od vlasti se očekuje da je bila preduzela razumne korake koji su joj bili na raspolaganju kako bi pribavila dokaze u vezi sa događajem. Trebalo bi da bude neophodno da lica odgovorna za istragu budu nezavisna od onih koja su učestvovala u događaju. Dakle, nezavisnost u praksi. Sud smatra da su određene manjkavosti istrage narušile njenu adekvatnost. Dakle, postojala je povreda člana 2 Konvencije u tom smislu.
- Nezavisnost policijske istrage – Sud je imao priliku da ustanovi povredu proceduralnog aspekta člana 2 Konvencije- lokalna policija je preduzela prve istražne radnje, ali i onda kada je predmet preuzelo Državno tužilaštvo. Postojala je povreda člana 2 Konvencije utoliko što policijska istraga nije bila dovoljno nezavisna.

NAVODNA POVREDA ČLANA 6 KONVENCIJE
.- pravo na pravično suđenje.
Ovaj član nije primenljiv.

NAVODNA POVREDA ČLANA 13 KONVENCIJE
- Pravo na delotvoran pravni lek.
Sud ne vidi nikakvo odvojeno pitanje u vezi sa ovim članom.

PRIMENA ČLANA 41 KONVENCIJE
- Pravo na pravično zadovoljenje oštećenoj stranci.
Sud dosuđuje podnosiocima zajednički određene iznose na ime nematerijalne štete, kao i na ime sudskih i ostalih troškova, a jednoglasno odbacuje ostatak zahteva za pravičnim zadovoljenjem.