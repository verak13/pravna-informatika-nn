Podnositeljika predstavke je rođena 1917. godine i živi u Ternopilu.Ona se, po prvi put, obratila Evropskom sudu ističući povredu prava na pravično suđenje i prava na neometano uživanje svoje imovine povodom spora koji je imala u pogledu dela svojine na kući sa drugim licem. U presudi od 3. avgusta 2007. godine, Sud je utvrdio povredu prava podnositeljke na pravično suđenje. Prema rečima Evropskog suda, povreda je nastupila kako zbog načina na koji je Vrhovni sud predmet podnositeljke dodelio sudu druge mesne nadležnosti, tako i zbog nedostataka u samom obrazloženju date odluke. U toj presudi, Sud je istakao da podnositeljka na osnovu ukrajinskog prava ima mogućnost da zahteva preispitivanje pravnosnažno okončanog postupka pred domaćim sudovima zbog utvrđene povrede Konvencije na osnovu tzv. „žalbe u svetlu vanrednih okolnosti“ koja predstavlja posebni vanredni pravni lek u ukrajinskom pravu. Međutim, Vrhovni sud Ukrajine odbio je dati zahtev podnositeljke a svoju odluku obrazložio je na način koji nije u skladu sa zaključcima iz gorenavedene presude Evropskog suda. Podnositeljka je, nakon toga, podnela novi zahtev u kojem je istakla da se odluka Vrhovnog suda zasniva na pogrešnom tumačenju presude Evropskog suda. Njen zahtev je bio odbačen. Evropski sud za ljudska prava jednoglasno je proglasio žalbeni navod podnositeljike predstavke na osnovu člana 6. stav 1. Konvencije o nepravičnosti postupka u kojem je donesena odluka Vrhovnog suda od 14. marta 2008. godine i njen žalbeni navod na osnovu člana 1. Protokola broj 1 uz Konvenciju da je bila lišena imovine na nezakonit način zbog tog postupka, prihvatljivim, a ostatak predstavke neprihvatljivim. Utvrđeno je da je doščo do povrede člana 6. Stav 1. Konvencije, kao i da nije potrebno ispitivati žalbu na osnovu člana 1. Protokola br. 1 uz Konvenciju. Odlučeno je da zužena država treba da podnositeljki isplati 10 000 evra u roku od tri meseca, uključujući i bilo koji porez koji može biti zaračunat na ovaj iznos, na ime nematerijalne štete. Nakon isteka navedena tri meseca, obraćunavaće se obična kamata na pomenuti iznos, do izmirenja. Preostali deo zahteva za pravično zadovoljenje je odbijen. U okviru presude nalaze se izdvojena mišljenja, i to zajedničko izdvojeno mišljenje o slaganju sudija Yudkivske i Lemmensa kao i mišljenje o slaganju sudije Wojtyczeka.