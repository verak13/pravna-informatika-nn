Postupak u ovom predmetu je pokrenut predstavkom protiv Češke Republike koju je Sudu podnelo osamnaestoro čeških državljana (podnosioci predstavke), sredinom aprila 2000.g.
Podnosioce je zastupao Evropski centar za prava Roma iz Budimpešte. Podnosioci su naveli, između ostalog, da su bili žrtve diskriminacije u pogledu uživanja prava na obrazovanje zbog njihove rase ili etničkog porekla. Veće kome je predmet dodeljen našlo je da nije bilo povrede člana 14 Konvencije uzetog zajedno sa članom 2 Protokola br.1. Podnosioci su tražili da se predmet prosledi Velikom veću i taj zahtev je odobren. Romi u Češkoj Republici imaju status nacionalne manjine i uživaju posebna prava po tom osnovu. Između 1996, i 1999.g. podnosioci su poslati u specijalne škole ili direktno ili nakon što su proveli neko vreme u običnim školama. Iz materijala u koji je Sud imao uvid proizilazi da su roditelji podnosilaca predstavke su prihvatili, a u nekim slučajevima izričito zahtevali, da im deca budu poslata u specijalnu školu. U pitanju je bila Specijalna škola za Rome.
Podnosioci su tvrdili da im je pruženo neadekvatno obrazovanje i povređeno dostojanstvo.
Prema sudskoj praksi Suda, „predmet“ koji je upućen Velikom veću je predstavke u obimu u kojem je proglašena prihvatljivom. Kada predmet bude upućen Velikom veću ono takođe ima pravo da sagleda pitanja u vezi sa prihvatljivošću predstavke. Sud je zaključio da primena pravila o iscrpljenju domaćih pravnih lekova nije apsolutna i moraju se uzeti u obzir posebne okolnosti svakog pojedinačnog slučaja.

NAVODNA POVREDA ČLANA 14 KONVENCIJE UZETOG ZAJEDNO SA ČLANOM 2 PROTOKOLA BR.1
Član 14 – zabrana diskriminacije
Član 2 Protokola br.1 – niko ne može biti lišen prava na obrazovanje
Podnosioci predstavke su tvrdili da se rasna segregacija romske dece u češkim školama nije bitno promenila od dana podnošenja predstavke. Država je tvrdila da je Centar za školsku psihologiju, koji je sproveo test, samo dao preporuku o vrsti školeu koju treba rasporediti dete. Bitan i odlučujući faktor su bile želje roditelja.
Sud smatra da, ako ništa drugo, postoji opasnost da su testovi bili pristrasni i da rezultati nisu analizirani u svetlu posebnosti romske dece koja su bila testirana. Takođe, roditelji dece, kao članovi društveno zapostavljene zajednice i često slabo obrazovani, nisu bili sposobni da odmere sve aspekte situacije i posledice davanja saglasnosti. Dakle, postojala je povreda člana 14 Konvencije uzetog zajedno sa članom 2 Protokola br.1, u pogledu svakog podnosioca predstavke (13:4).

PRIMENA ČLANA 41 KONVENCIJE
- Pravično zadovoljenje oštećenoj stranci
Država je obavezana (13:4) da svakome od podnosilaca uplati određeni iznos na ime nematerijalne štete, a svim podnosiocima zajedno određeni iznos na ime sudskih i ostalih troškova.