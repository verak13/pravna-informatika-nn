Postupak je pokrenut na osnovu predstake koju je ESLJP podneo hrvatski državljanin Rade Miljević, 2013. godine.

Protiv podnositelja je 2006. godine pred Županijskim sudom u Sisku podignuta optužnica za ratne zločine protiv civilnog stanovništva. Tokom postupka, kao svedok protiv podnositelja iskaz je dao izvesni I.P., punkovnik u hrvatskoj vojsci i ratni vojni inavalid, koji je aktivno učestvovao u prikupljanju dokaza i aktivno se bavio otkrivanjem zločina počinjenih protiv Hrvata tokom rata u Hrvatskoj. U završnoj reči na ročištu održanom 16.12.2008. godine, podnositelj predstavke je tvrdio da je I.P. pokrenuo agresivnu medijsku kampanju kako bi njega (podnosioca) prikazao kao zločinca. Ovaj govor je objavilo više različitih medija. Podnosilac je proglašen krivim za krivično delo koje mu je stavljeno na teret i osuđen je na kaznu zatvora u trajanju od dvanaest godina. Međutim, Vrhovni sud Republike Hrvatske je ovu presudu ukinuo i vratio na ponovni postupak drugom veću Županijskog suda u Sisku. U novembru 2012. godine, raspravno veće Županijskog suda oslobodilo je podnosioca predstavke od optužbi. U januaru 2014. godien Vrhovni sud je ovu presudu potvrdio.

Početkom 2009. godine I.P. je pokrenuo krivični postupak po privatnoj tužbi protiv podnositelja predstavke pred Opštinskim sudom u Sisku zbog optužbi za klevetu, u vezi sa izjavama koje je podnositelj dao u završnoj reči 16.12.2008. godine. Sud je podnositelja predstavke proglasio krivim za klevetu. On je presudu osporio pred Županijskim sudom, koji je žalbu odbio. Nakon toga, podnositelj se ustavnom tužbom obratio Ustavnom sudu Republiek Hrvatske, koji je ustavnu tužbu ptoglasio nedopušteom kao očigledno neosnovanu, potvrdivši obrazloženje nižih sudova.

Podnositelj predstavke je u obraćanju ESLJP naveo da je njegova krivična osuda za klevetu protiv I.P.-a bila neopravdana i nepravedna. Pozvao se na član 10. Konvencije. On je tvrdio da je osnovano verovao da je neko upućivao svedoke kako da svedoče u krivičnom postupku koji se vodio protiv njega zbog optužbi za ratne zločine. Prema njegovim rečima, namjera mu nije bila oklevetati I.P.-a, već je bio opravdano zabrinut zbog učešća I.P.-a u njegovom predmetu. Nadalje, iako su tokom celog postupka mediji bili vrlo pristrani protiv njega, nije znao da će mediji preneti njegove izjave.

Sud ne smatra da su domaći sudovi uspostavili pravičnu ravnotežu između podnositeljeve slobode izražavanja kako se podrazumijeva u kontekstu njegovog prava na odbranu s jedne strane i interesa I.P.-a za zaštitu njegovog ugleda s druge strane. Domaće vlasti nisu uzele u obzir pojačan nivo zaštite koju zaslužuju izjave okrivljenog kao deo njegove odbrane tokom krivičnog postupka. S tim u vezi, Sud ponavlja da bi okrivljeni u krivičnom postupku trebali da mogu slobodno da govore o pitanjima povezanim sa njihovim suđenjem, a da ne budu sputani zbog pretnje od postupka zbog klevete sve dok namerno ne izazovu lažnu sumnju u kažnjivo ponašanje učesnika u postupku ili treće osobe. Stoga je došlo do povrede člana 10. Konvencije.

Podnosilac se takođe pozvao na član 6. stavak 1. Konvencije, navodeći da Županijski sud nije bio nepristran u postupku zbog klevete zbog učešća sudije S.M. u žalbenom veću koje je potvrdilo njegovu osudu za po ovom pitanju (jer je ona bila član veća u postupku koji se protiv njega vodio zbog ratnih zločina, te se zbog toga trebala izuzeti iz postupka zbog klevete). Međutim, kako advokat podnosioca nije iskoristio priliku da tokom sudjenja ukaže na moguć nedostatak nepristrasnosti sudije S.M. i pritom nije pružio nikakav relevantan razlog za taj propust, ne može se smatrati da postoje objektivni i legitimni razlozi za sumnju u nepristranost žalbenog suda. Sud stoga ne može zaključiti da okolnosti kojima se prigovara ukazuju na bilo kakvu povredu prava podnositelja predstavke na pošteno suđenje. U tim okolnostima, Sud utvrđuje da je prigovor podnositelja očigledno neosnovan i mora se odbaciti u skladu sa članom 35 Konvencije.