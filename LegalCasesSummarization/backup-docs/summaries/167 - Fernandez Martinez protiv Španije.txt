Postupak u ovom predmetu je pokrenut predstavkom protiv Kraljevine Španije, koju je Sudu podneo španski državljanin g. Antonio Fernandez Martinez (podnosilac predstavke), početkom decembra 2007.g. Podnosiocu je dodeljena pravna pomoć.

On se pozvao na povredu člana 8 Konvencije uzetog zasebno i u vezi sa članom 14 Konvencije. Tvrdio je da je neobnavljanje njegovog ugovora o radu na mestu nastavnika katoličke veronauke i etike, u državnoj srednjoj školi, predstavljalo neopravdano mešanje u njegovo pravo na privatni život. Javna rasprava je održana u Palati ljudskih prava u Strazburu, krajem januara 2013.godine.

Podnositelj predstavke je rođen 1937.g., oženjen je i otac je petoro dece. Zaredio se za sveštenika 1961.g. godine 1984. podneo je zahtev Vatikanu za oslobađanje od obaveze celibata. Nije dobio odgovor, a naredne godine je zaključio brak. Od oktobra 1991.g. bio je zaposlen kao nastavnik katoličke veronauke i etike u državnoj školi. Krajem avgusta 1997.g. papa je usvoji zahtev podnosioca za oslobađanjem od celibata. Time je izgubio crkvene počasti i funkcije. U reskriptu je navedeno i da ne može više da predaje katoličku veronauku u javnim institucijama, osim ako lokalni biskup odluči drugačije za niže školske razrede. Nakon što je podnosiocu odbijena žalba u upravnom postupku protiv odluke ministra o okončanju radnog odnosa, podnosilac je uložio žalbu upravnom sudu, ali ju je isti odbio. Radni sud je proglasio rešenje o otkazu ništavim i naložio njegov povratak na radno mesto, kao i da mu država isplati neisplaćenu zaradu.Visoki sud je usvojio žalbu Ministarstva obrazovanja. Nadaje, podnosilac je bio nezadovoljan odlukom Ustavnog suda.

NAVODNA POVREDA ČLANA 8 KONVENCIJE
- Svako ima pravo na poštovanje svog privatnog i porodičnog života, doma i prepiske.
Ovaj slučaj se može posmatrati i u vezi sa članovima 9, 10 i 11 Konvencije. Veće je zaključilo da su nadležni domaći sudovi uspostavili pravičnu ravnotežu između različitih privatnih interesa i da član 8 Konvencije nije prekršen.
Stav Velikog veća: prema sudskoj praksi, ne postoji principijelni razlog da se smatra da pojam „privatnog života“ isključuje pojam profesionalne aktivnosti.
- U pogledu postojanja mešanja – postipanje javnih vlasti je predstavljalo mešanje u pravo podnosioca na poštovanje njegovog privatnog života.
- U skladu sa zakonom – (osporena mera zasnovana je na domaćem zakonu) – osporeno mišljenje je bilo u skladu sa zakonom.
- Legitimni cilj – Sud smatra da je predmetna odluka o neobnavljanju ugovora o radu sledila legitimni cilj zaštite prava i sloboda drugih, naime onih Katoličke crkve, a naročito u pogledu izbora osoba koje su podobne da predaju religijsku doktrinu.
- Neophodno u demokratskom društvu–Sud ističe da nije podnosilac taj koji je sam objavio članak o svojim stanovištima i o svom privatnom životu, nego novinar, koji je objavio i fotografiju podnosioca i njegove porodice. Prema mišljenju Suda, nije nerealno da neka Crkva ili religijska organizacija očekuje posebnu lojalnost od nastavnika religijskog obrazovanja, obzirom da ih može smatrati svojim predstavnicima. Mešanje Države nije bilo disproporcionalno.
Dakle, nije došlo do povrede člana 8 Konvencije (9:8).
Izdvojena mišljenja na Hudoc-u.