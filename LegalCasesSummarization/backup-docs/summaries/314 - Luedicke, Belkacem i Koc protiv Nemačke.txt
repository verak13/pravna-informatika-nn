G.Luedicke-a, pripadnika britanskih snaga stacioniranih u Nemačkoj, Regionalni sud je osudio u maju 1972.godine zbog saobraćajnog prekršaja i kažnjen je novčano.
G.Belkacem-a je berlinski Sud za maloletnike osudio na kaznu zatvora u aprilu 1974.godine zbog napada u noćnom klubu koji je prouzrkovao telesnu povredu.
G.Koc je osuđen na kaznu zatvora u decembru 1973.godine zbog nanošenja teške telesne povrede.

Svim podnosiocima je naloženo da plate troškove postupka i troškove prevođenja. U predstavkama podnetim Komisiji za ljudska prava tvrdili su da su žrtve povrede člana 6 stav 3 (e) Konvencije zbog toga što su im nemački sudovi naložili da snose troškove prevođenja. G.Luedicke i g.Belkacem su tvrdili da je postojala i diskriminacija suprotna članu 14 Konvencije zato što je stranac koji ne govori nemački jezik u nepovoljnijem položaju u odnosu na nemce. Komisija je jednoglasno dala mišljenje da je u odnosu na podnosioce predstavki prekršen član 6 stav 3(e) Konvencije, a sa dvanaest dlasova za i jedan glas protiv da nije bilo neophodno nastaviti sa ispitivanjem predmeta u odnosu na član 14 Konvencije.

Sud je odlučio da ne izdvoji predmet g.Koc-a od druga dva i da ga ne skine sa liste.

NAVODNA POVREDA ČLANA 6 STAV 3(e) KONVENCIJE
- Svako ko je optužen za krivično delo ima pravo da koristi besplatnu pomoć tumača ukoliko ne razume ili ne govori jezik koji se koristi na sudu.
Sud termin „besplatan“ tumači doslovce i bez izuzetaka i zaključuje da je došlo do povrede člana 6 stav 3(e) Konvencije

NAVODNA POVREDA ČLANA 14 KONVENCIJE
- Zabrana diskriminacije po bilo kojoj osnovi
Sud se saglasio sa Komisijom da nije potrebno ispitivati predmet i prema ovom članu.

PRIMENA ČLANA 50
- Naknada štete oštećenoj strani
Sud je jednoglasno odlučio da je tužena Država dužna da g.Luedicke-u naknadi troškove prevodjenja koje je bio obavezan da plati. Sud jednoglasno odlučuje da pitanje primene člana 50 nije spremno za odluku u vezi sa drugim zahtevima podnosilaca predstavke.

IZDVOJENO MIŠLJENJE SUDIJE MOSLERA
On je saglasan sa presudom ali ne i sa odlukom da se predmet g.Koc-a ostavi na listi iz razloga koje je navelo Veće.