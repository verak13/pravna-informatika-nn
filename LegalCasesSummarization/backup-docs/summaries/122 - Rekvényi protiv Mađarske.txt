Ovaj postupak je pokrenut predstavkom protiv Republike Mađarske, koju je podneo mađarski državljanin g.Laszlo Rekvenyi (podnosilac predstavke). Podnosilac je tvrdio da je žrtva povrede članova 10, 11 i 14 (u vezi sa članovima 10 i 11 Konvencije).
U trenutku kada se slučaj dogodio podnosilac predstavke je bio policajac i generalni sekretar Nezavisnog sindikata policije. Krajem decembra 1993.godine u Službenom listu Mađarske objavljen je Zakon br.107 od 1993.g. o određenim amandmanima na Ustav R.Mađarske. Ustav je promenjen, između ostalog, u tom smislu da je od 01.januara 1994.godine pripadnicima oružanih snaga, policije i bezbedonosnih službi zabranjeno da stupaju u članstvo bilo koje političke stranke i učestvuju u bilo kakvim političkim aktivnostima. Nezavisni policijski sindikat je podneo Ustavnom sudu žalbu. Ustavni sud je odbacio žalbu sa obrazloženjem da nije nadležan da poništi odredbu samog Ustava.

NAVODNO KRŠENJE ČLANA 10 KONVENCIJE
- Pravo na slobodu izražavanja
Sud smatra da bavljenje političkim aktivnostima spada u okvir ovog člana. Garancije koje daje ovaj član odnose se i na pripadnike oružanih snaga i državne službenike.
U pogledu opravdanosti ometanja:
1. Propisano zakonom – pravna norma mora biti predvidiva i formulisana dovoljno precizno da omogući građaninu da uskladi svoje ponašanje. Ovde je ometanje bilo propisano zakonom.
2. Legitiman cilj – prema navodima Vlade, cilj je bio depolitizacija policije, naročito štp je država prešla iz totalitarnog režima u višestranački sistem. Sud smatra da je gore navedeno ograničenje imalo opravdan cilj u smislu čl.10 – zaštita državne i javne bezbednosti i sprečavanje nereda.
3. Neophodno u demokratskom društvu – u pitanju je postojanje hitne društvene potrebe.
Sud zaključuje da primenjena sredstva nisu bila nesrazmerna. Dakle, nije bilo povrede člana 10 Konvencije (jednoglasno).

NAVODNA POVREDA ČLANA 11 KONVENCIJE
- Pravo na slobodu udruživanja.
Prema stavu Suda „zaštita ličnih stavova obezbeđena članom 10 jedan je od ciljeva slobode okupljanja i udruživanja koje su zajemčene članom 11“. Dakle, ni ovaj član nije bio prekršen (16:1).

NAVODNO KRŠENJE ČLANA 14 KONVENCIJE U VEZI SA ČLANOVIMA 10 I 11
Član 14 – zabrana diskriminacije.
Nije postojala povreda (jednoglasno).