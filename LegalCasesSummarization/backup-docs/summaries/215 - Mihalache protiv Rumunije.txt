Postupak u ovom predmetu je pokrenut predstavkom protiv Rumunije, koju je Sudu podneo rumunski državljanin g. Erik Aurelian Mihalache (podnosilac predstavke), početkom septembra 2010.g. Podnosiocu je odobrena besplatna pravna pomoć.

On je tvrdio da mu je dva puta osuđen za isto krivično delo pa je time došlo do povrede člana 4 Protokola br.7 uz Konvenciju.

Veće, kome je predstavka dodeljena, odlučilo je da nadležnost ustupi Velikom veću, obzirom da tome nije prigovorila nijedna stranka.

Podnosilac je rođen 1975.g. Početkom maja 2008.g. policija ga je, kao preventivnu meru nadzora, zaustavila dok je vozio. Podvrgnut je alko-testu. Obzirom da je nalaz bio pozitivan, policijski službenici su zamolili podnosioca da pođe sa njima u bolnicu radi davanja biološkog uzorka, kako bi se utvrdila količina alkohola u njegovoj krvi. Podnosilacje to odbio. Protiv njega je pokrenut krivični postupak. Podnosilac je priznao da je konzumirao alkohol i da je odbio da da biološki uzorak. Tužilaštvo je obustavilo postupak, u skladu sa propisom da se gonjenje ne može pokrenuti ako počinjeno delo nije dovoljno ozbiljno da bi predstavljalo krivično delo. Više tužilaštvo je poništilo rešenje o obustavi krivičnog postupka. Krivični postupak je obnovljen. Osuđen je na kaznu zatvora uslovno. Njegova žalba je odbijena.

NAVODNA POVREDA ČLANA 4 PROTOKOLA BR.7 UZ KONVENCIJU
- Zabrana ponovnog suđenja za isto krivično delo.
Ovaj član rešava vrlo važno pitanje, pa je zabranjeno njegovo derogiranje po psnovu člana 15 Konvencije u vreme rata ili drugog vanrednog stanja. Zaštita od dvostrukog krivičnog postupka je jedna od konkretnih zaštita povezanih sa opštim jemstvom poštenog suđenja u krivičnim postupcima.
- Postupci se moraju odnositi na iste činjenice.
- Mora doči do dvostrukog postupka.
- Sud će zasebno oceniti svaki od ovih zahteva.
U prvom postupku podnosiocu je izrečena sankcija i istovremeno obustavljen postupak, ali odluka nije mogla biti res iudicata jer se taj koncept primenjuje samo na sudske odluke, a ovde je odlučivao javni tužilac. Odluku je preispitao viši javni tužilac pa ona nije mogla postati pravnosnažna po domaćem pravu. Sud smatra da u ovom predmetu nije bilo osnova za obnovu postupka ili kombinovanje postupaka. Dakle, došlo je do povrede člana 4 Protokola br.7. Povređeno je načelo ne bis in idem.

PRIMENA ČLANA 41 KONVENCIJE
- Pravično zadovoljenje oštećenoj strani.
Sud je obavezao tuženu Državu da isplati podnosiocu određene iznose na ime naknade nematerijalne štete i na ime troškova i izdataka.
Odluka Sude je jednoglasno.