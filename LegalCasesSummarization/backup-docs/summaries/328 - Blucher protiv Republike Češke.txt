Postupak u ovom predmetu pokrenut je predstavkom protiv Republike Češke koju je Sudu podneo češki državljanin g. Nicolaus Blucher (podnosilac predstavke), početkom juna 2000.godine. Podnosilac se žalio na nepravičnost postupaka o povraćaju imovine koje je pokrenuo, smatrajući da su domaći sudovi izveli proizvoljno tumačenje relevantnih zakonskih odredaba i žalio se da nije imao odgovarajuću priliku da iznese svoje argumente i da mu je nametnut prekomeran teret dokazivanja.

Podnosilac predstavke je rođak grofa Alexandera Bluchera kome je država bez kompenzacije nacionalizovala veliki kompleks nepokretnih dobara koje je posedovao. Podnosilac, kao njegov tesstamentalni naslednik, podneo je zahtev za povraćaj imovine. Njegovi zahtevi su bivali odbačeni ili odbijani i pred katastrom i pred sudom. Dovedeno je u pitanje državljanstvo ostavioca.

NAVODNA POVREDA ČLANA 6 STAV 1 KONVENCIJE
- Pravo na pravično suđenje.
Sud podseća da je njegov zadatak da proveri da li su dokazna sredstva predstavljena tako da garantuju pravično suđenje. Dužnost domaćih vlasti je da tumače i primenjuju domaće zakonodavstvo. Sud primećuje da su regionalni sud i Ustavni sud dali različita obrazloženja o odbacivanju žalbi podnosioca, ali su se i jedan i drugi sud interesovali za pitanje državljanstva prvobitnog vlasnika. Sud smatra da je Ustavni sud u potpunosti analizirao predmet i da nije bilo propusta i da je ispoštovan domaći zakon po kome ostavilac, tj.prethodni vlasnik mora biti češki državljanin, što je bilo na podnosiocu da dokaže. Dakle, nije bilo povrede člana 6 stav 1 Konvencije.