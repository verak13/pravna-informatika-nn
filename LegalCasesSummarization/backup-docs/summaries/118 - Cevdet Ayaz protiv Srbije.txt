Podnosilac žalbe je Dževdet Ajaz, državlјanin Turske kurdskog porekla rođen 1973. godine.

Još od 1980-ih bio je kurdski politički aktivista. Kada je napunio 18 godina postao je član Narodne radničke partije (HEP). Nakon pojačanih antiterorističkih mera koje e Tuska sprovodila u jugoistoistočnom delu zemlјe, on se seli 1991. godine u Irak, gde se pridružuje kurdskoj političkoj straci YEKBUjN, koja je prestala da postoji 1994. godine. Ostao je u Iraku do 1997. godine kada se situacija u Turskoj malo popravila. Podnosilac žalbe tvrdi da nikada nije bio uklјučen ni u kakve vojne operacije niti je ikada koristio ikakvo oružje ili druga nasilna sredstva kako bi ostvari svoje političke cilјeve. Nikada nije bio podržavalac grupa koje su sklone nasilјu (kao što je PKK) ili bio član političke stranke koja je proglašena „nezakonitom“ ili „terorističkom“ od strane Vlade Turske. Nakon njegovog povratka u Tursku, podnosilac žalbe je vodio miran život u Dijarbakiru gde je otvorio radnju za prodaju kancelarijskog materijala. Nije bio politički aktivan i 2000. godine je otišao u Malatju na obavezno služenje vojnog roka u turskoj vojsci. Kada se vraćao u svoju vojnu bazu u Malatji sa dozvolјenog odsustva 6. aprila 2001. godine, žandarmerija i anti-terorističke snage su zaustavili njegov autobus, odveli podnosioca žalbe u policiju stanicu u Elazig gde je zadržan preko noći. Nije obavešten o razlozima zadržavanja, nije mu pružen pristup advokatu i nije mu bilo dozvolјeno da obavesti porodicu ili bilo koga drugog o tome gde se nalazi. Narednog dana je odveden u Odsek za borbu protiv terorizma u Dijarbakir izolovan sve do 18. aprila 2001. godine, i tokom ovog perioda je verbalno i fizički zlostavlјan. Nakon više dana torture, podnosilac žalbe je bio prisilјen da potpiše izjavu dok je imao povez preko očiju za koju je kasnije saznao da glasi da time priznaje da je član i jedna od vođa Revolucionarne stranke Kurda (PSK).

Evropski sud za lјudska prava je 2006. godine ispitao slučaj podnosioca žalbe i ustanovio kršenje prava na slobodu i bezbednost u skladu sa članom 5. (nezakonito i arbitrarno zadržavanje u stanici policije u Dijarbakiru i nemanje pristupa advokatu i sudskom ispitivanju njegovog pritvora).

Nakon 11 godina istrage, Sud u Dijarbakiru je 27. novembra 2012. godine je osudio podnosioca žalbe i petoro drugih optuženih na 15 godina zatvora zbog učešća u oružanim organizacijama, naime Revolucionarnoj partiji Kurda (PSK). Podnosilac žalbe je uložio žalbu Vrhovnom sudu Turske u kojoj je naveo sva kršenja zakona tokom pred istražnog postupka (mučenje, iznuda priznanja, lišavanje prava na pravnog zastupnika), koju je Vrhovni sud odbacio 6. aprila 2016. godine. Nakon ove odluke, podnosilac žalbe je pobegao iz Turske i putovao je preko nekoliko država pokušavajući da dođe do Nemačke (Irana, Ukrajine, Azerbejdžana, Rusije, Crne Gore).

Podnosilac žalbe je 30. novembra 2016. godine uhapšen na graničnom prelazu između Srbije i Bosne i Hercegovine na osnovu međunarodnog naloga za hapšenje izdatog u Turskoj. Istog dana ga je saslušao sudija Visokog suda u Šapcu u prisustvu dodelјenog advokata. Međutim, kako podnosilac žalbe ne govori srpski, sud je pozvao lokalnog trgovca koji posluje sa Turskom da prevodi za podnosioca žalbe, koji ne govori dobro turski jezik, te je komunikacija i sa sudom i sa dodelјenim braniocem bila otežana. Viši sud u Šapcu je odlučio da zadrži podnosioca žalbe u pritvoru do njegove ekstradicije, na koju se on žalio. Žalba je odbijena 2.decembra.

Nadležni organi Turske su 7. decembra 2016. godine podneli zahtev Ministarstvu pravde Srbije za ekstradiciju podnosioca žalbe. Viši sud u Šapcu je 19. januara 2017. godine je doneo odluku da su svi preduslovi ispunjeni za slanje podnosioca žalbe u Tursku u skladu sa članovima 7. i 16. Zakona o uzajamnoj pomoći u krivičnim stvarima. Podnosilac se žalio na ovu odluku Apleacionom sudu u Novom Sadu, koji je ukinuo odluku Višeg suda, nakon čega Viši sud Šabac ponovo donosi istu odluku, i podnosilac se ponovo žali Apelacioniom sudu u Novom Sadu, koji ponovo poništava odluku Višeg suda u Šapcu, koji i treći put donosi istu odluku, na koji se podnosilac žali i koju Apelacioni sud ukida.
Visoki komesar za izbeglice je intervenisao 22. novembra 2017. godine podsećajući nadležne organe Države potpisnice o postojećim postupcima traženja azila i značaju ispitivanja tvrdnji podnosioca žalbe o bitnoj stvari.

Viši sud u Šapcu je 30. novembra 2017. godine održao raspravu na kojoj je advokat podnosioca žalbe podsetio sud da je podnosilac žalbe podneo zahtev za azil u Srbiji i zbog isteka maksimalnog trajanja zadržavanja (1 godina tog dana) da isti treba da se oslobodi i pošalјe u kamp za tražioce azila u Banji Kovilјači. Međutim, umesto da bude oslobođen, podnosilac je sproveden u centar za pritvor stranih državlјana u Padinskoj Skeli. U 9:00 časova, 1. decembra 2017. godine advokat je dobio odluku o ekstradiciji od Višeg suda u Šapcu, donetu istog dana, u kojoj se navodi da su ispunjeni svi uslovi za ekstradiciju podnosioca žalbe Turskoj u skladu sa članovima 7. i 16. Zakona u uzajamnoj pomoći u krivičnim stvarima. Podnosilac žalbe je 4. decembra 2017. godine podneo zahtev za prelaznu meru Evropskom sudu za lјudska prava koja je odbijena 6. decembra 2017. godine.
U trenutku podnošenja predstavke, podnosilac žalbe je bio pod rizikom od ekstradicije Turskoj. Tvrdio je da bi njegova ekstradicija dovela do kršenja člana 3. od strane Srbije, a u vezi sa članom 15. Konvencije. Srbija je dala izjavu u skladu sa članom 22. Konvencije 12. marta 2001. godine. Komitet je 11. decembra 2017. godine, postupajući preko svog Izvestioca o novim žalbama i prelaznim merama, zatražio od Države potpisnice da se uzdrži od proterivanja žalioca u Tursku dok se ne razmotri njegova žalba. Država potpisnica je 5. novembra 2018. godine savetovala Komitet da zahtev Komiteta za prelaznim merama nije poslat Ministarstvu pravde Srbije na vreme kako bi sprečio ekstradiciju žalioca, jer je zahtev stigao 18. decembra 2018. godine, dok je odluka o ekstradiciji žalioca doneta 15. decembra.

Uzimajući u obzir navedene činjenice, Komitet zaklјučuje da u ovom slučaju slanje podnosioca žalbe Turskoj od strane Države potpisnice predstavlјa kršenje člana 3. Konvencije.