Predmet je formiran na osnovu predstavke koju je protiv Ukrajine koju je Sudu podnela njena državljanka gđa Myroslava Gongadze, koja danas šivi u Arlingtonu, SAD. Podnositeljka predstavke se žalila na propust državnih organa da zaštite život njenog muža i istraže njegov nestanak i smrt, što je kod nje izazvalo ozbiljnu patnju i bol.

Georgij (Georgiy) Gongadze, suprug podnositeljke predstavke, bio je politički novinar i glavni urednik on-line novine Ukrayinska Pravda. Bio je poznat po kritikovanju vlasti i po aktivnom učešću u podizanju svesti u Ukrajini i inostranstvu po pitanju problematike slobode govora u njegovoj zemlji. Izveštavao je o temama kao što su navodno nedemokratske inicijative ukrajinskih vlasti i korupcija na visokom nivou među državnim službenicima. Nestao je 16. septembra 2000. pod okolnostima koje još uvek nisu u potpunosti razjašnjene od strane ukrajinskih vlasti, uprkos brojnim zahtevima podnositeljke predstavke. Mesecima pre njegovog nestanka g. Gongadze je govorio svojim rođacima i kolegama da prima pretnje i da je pod nadzorom, o čemu se u otvorenom pismu obratio i Glavnom tužiocu.

Početkom novembra 2000. godine pronađeno je obezglavljeno telo nepoznatog čoveka u blizini grada Tarašča, za koje je nakon mesec dana urađena DNK analiza pri čemu je utvrđeno da nije gdin Gongadze. Nakon ovog, sprovedeno je još nekoliko DNK ispitivanja, od kojih su neka dala potvrdu da je nepoznata žrtva upravo gdin Gongadze, dok su neka tvrdila suprotno. U čitav proces uključen je i ad hoc parlamentarni odbor. Dodatne sumnje unosile su izjave svedoka da je gdin Gongadze vidjen živ u gradu Lavov, nakon njegovog nestanka, u novembru i decembru 2000. godine.

Tokom ovog procesa, gđa Gongadze nije dobijala zvanične informacije o toku istrage, već je o njima saznanja dobijala iz dnevne štampe. Sredinom januara 2001. godine, Glavni tužilac je odbio zahtev podnositeljke predstavke da bude prepoznata kao oštećena strana navodeći da nije utvrđeno izvan svake sumnje da je gospodin Gongadze mrtav ili da je pronađeno telo njegovo. Nakon niza sudskih odluka i odluka GT u pogledu prava gospođe Gongandze i majke pokojnika, njihov status kao oštećenih konačno je priznat.

U međuvremenu, 15. januara 2001. godine glavni urednik novina Grani objavio je imena ĉetiri policajaca koji su navodno uĉestvovali u nadzoru g. Gongadze.

Krajem februara 2001. GT je obavestio podnositeljku predstavke da su dodatni dokazi potvrdili da pronađeno telo jeste gdin Gongadze. Istraga o ubistvu g. Gongadze je pokrenuta, a podnositeljka predstavke i majka pokojnika dobile su status oštećene strane. Podnositeljka se od sredine marta više puta obraćala nadležnima da joj se dozvoli uvid u spise, žalila se na nemarnost istražitelja (za ovu pritužbu se kasnije utvrdio da nije nigde zavedena i da se nije mogla pronaći), ali je odbijana po osnovu toga da je u toku predistražni postupak. Sredinom maja ministar unutrašnjih poslova je izjavio da su dvojica osumnjičenih za ubistvo gdina Gongadze, identifikovani kao korisnici droga, u međuvremenu umrli te da se slučaj stoga smatra rešenim, kao i da ubistvo nije bilo politički motivisano, na šta je reagovao GT navodeći da su zaključci preuranjeni imajući u vidu da je još u toku predistražni postupak. Krajem maja, podnositeljka predstake je zatražila od GT da se u istragu uključe i stručnjaci iz FBI, međutim, njen je zahtev odbijen. Usledila su dalja ispitivanja DNK materijala, zahtevi za uvid u predmet koji se tiču sudsko-medicinkog pregleda tela, pritužbe gđe Gongadze na rad GT i istražitelja i uključivanje generalnog sekretara organizacije “Reportera bez granica”, gdina Menarda u proces, kao predstavnika gđe Gongadze u postupku. Sredinom 2002. godine izabran je novi Glavni tužilac koji je par meseci kasnije potvrdio da je došlo do brojnih nepravilnosti u istrazi i najavio istragu o navodnom falsifikovanju proceduralne dokumentacije od strane tužioca i istražitelja iz grada Tarašĉa. U novembru 2002. tužilac iz tužilaštva okruga Tarašĉa je uhapšen, optužen i osuđen za nemar u istrazi sluĉaja na kaznu zatvora od dve i po godine, ali je amnestiran. Sredinom septembra 2002 "Reporteri bez granica" zatražili su pristup svim rezultatima forenziĉkih ispitivanja iz spisa predmeta i njihovu proveru od strane nezavisnog struĉnjaka. Takođe su zatražili informacije o identitetu ĉetiri osobe koje su pratile g. Gongadze pred njegov nestanak.

Početkom 2003. godine predsednik parlamentarnog ad hoc odbora za sluĉaj Gongadze je izjavio je da su osobe odgovorne za smrt gospodina Gongadze bili pripadnici policije. Mesec dana nakon toga, Parlament je zatražio od GT da se istraži moguća uloga tadašnjeg ministra policije u vreme nestanka gdina Gongadze, što je podržalo 120 poslanika. U maju 2003. bivši policajac, g. G., uhapšen je i optužen za organizovanje kriminalne grupe uz uĉešće policije. Umro je u zatvoru 1. avgusta 2003. u nerazjašnjenim okolnostima. Njegovi advokati tvrdili su da je bio pretuĉen i muĉen. Početkom avgusta, njegova pisma kojima optužuje policiju i visoke funkcionere za otmicu i ubistvo g. Gongadze su objavljena u medjima.

Nakon što je Viktor Jušĉenko izabran za predsjednika Ukrajine 26. decembra 2004, obećao je da će ponovo otvori istragu u sluĉaju Gongadze. Dana 2. marta 2005. u štampi je objavljeno da je GT najavio hapšenje tri službenika bezbednosti u vezi sa ovim sluĉajem: generala i dva pukovnika. Dana 4. marta 2005. objavljena je vest o smrti, navodnom samoubistvu, Jurija Kravĉenka, ministra unutrašnjih poslova u vreme ubistra g. Gongadze. On je trebao biti intervjuisan od strane GT-a tog jutra.

Dana 20. septembra 2005. parlament Ukrajine saslušao je izvještaj predsjednika svog ad hoc komiteta koji istražuje ubistvo g. Gongadze. U ovom izvještaju zakljuĉeno je da su otmicu i ubistvo gospodina Gongadze organizovali bivši predsjednik Kuĉma i pokojni ministar unutrašnjih poslova, g. Kravĉenko. Izvještaj je utvrdio da su tadašnji šef predsjedniĉke administracije i sadašnji predsjednik parlamenta, g. V. Litvin, kao i tadašnji šef službe bezbjednosti i sadašnji poslanik, g. L. Derkaĉ, bili ukljuĉeni u zloĉine. U izvještaju je konaĉno navedeno da, nakon što je bio obaviješten o zloĉinima i imenima osumnjiĉenih, GT nije preduzeo nikakve radnje, niti je reagovao na zakljuĉke ad hoc komiteta.

Podnositeljka predstavke je uložila žalbu ESLJP na osnovu ĉlana 2 Konvencije da je smrt njenog muža rezultat prisilnog nestanka, te da državni organi nisu uspeli zaštititi njegov život. Ona je ukazala da činjeniĉno stanje sluĉaja jasno pokazuje da je država umešana u ubistvo njenog muža, ili, barem, da postoji opravdana sumnja za umešanost, kao i da su najnovije informacije iz Vlada potvrdile direktnu ukljuĉenost državnih službenika u ubistvo njenog muža, pri čemu je pažnja bila usmerena na izvršioce ali ne i nalogodavce i organizatore zločina.

Podnositeljka predstavke tvrdi da je atmosfera straha i neizvjesnosti, kao i nepotpune i kontradiktorne informacije tokom istrage, naterala da napustiti zemlju i prouzrokovala joj patnju, u suprotnosti sa ĉlanom 3 Konvencije.

Takođe, žalila se na nedostatak pravnih lekova i pozvala na član 13 Konvencije.

Sud je utvrdio da su neuspeh vlasti da zaštiti život supruga podnositeljke predstavke i neefikasnost istrage njegove smrti doveli do kršenja ĉlanova 2 (i materijalnog i procesnog aspekta), kao i članova 3, i 13 Konvencije.