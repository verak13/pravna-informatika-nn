Podnositeljke predstavke je francuska državljanka, rođena 1933. godine i živi u Plaine des Cafres (Réunion, Francuska).
Dana 31. jula 1995. godine otišla je u žandarmeriju u Plaine des Cafres kako bi podnela prijavu proitv svoje dvoje dece za napad. Navela je da su njena deca došla kod nje radi dogovora u vezi sa neplaćanjem izdržavanja na koje je imala usled lošeg zdravstvenog stanja, i postupka koji se između njima u vezi sa tim vodi. Dok su se nalazili u automobilu, prema njenim navodima, ona je sedela na mestu suvozača, kćerka je bila vozač, dok je sin sedeo pozadi i navodno joj je špricem za injekcije dva puta ubrizgao nepoznatu materiju, nakon čega je ona brzo izašla iz automobila i otišla u bolnicu, gde je utvrđeno da zaista ima tragove uboda igle. Nakon što se pojavio svedok incidenta, policajci su pronašli špric sa tragovima diazapema i benzoične kiseline, koji su deo hemijskog sastava valiuma. Pokrenuta je istraga na osnovu fizičkog napada napadačkim oružjem što je dovelo do potpune nesposobnosti za rad duže od osam dana (period je tokom istrage smanjen). Podnositeljka zahteva se tokom istrage pridružila postupku kao građanska stranka.
Dana 14. marta 1997. godine istražni sudija Saint-Pierrea odlučio je da nije bilo osnova za postupanje u predmetu jer nije bilo dovoljno dokaza da je neko počinio to delo. Utvrdio je da je sin podnositeljke zahteva, koji joj je navodno dao injekciju, napustio zemlju kako bi se vratio svojoj zubarskoj praksi u inozemstvu, u Gabonu i da nema pouzdan mehanizam da ga natera da da izjavu o ovim optužbama, kao i da je sama injekcija sadržala bezopasne materije. Dana 7. aprila 1997. godine podnositeljka zahteva je otišla u kancelariju istražnog sudije, tvrdeći da nije primila primerak odluke i odbila potpisati žalbu koju je sastavio pomoćnik. Tvrdila je da je lično sastavila žalbu i dostavila je kancelariji toga istoga dana. Pisanim putem je tražila izuzeće istražnog sudije, nastavak istrage i formalnu belešku o tome da se njena prijava odnosila na fizički napad koji je doveo do 30 dana potpune nesposobnosti za rad, kao i da, imajući u vidu šta je injekcija sadržala, njenu decu treba privesti radi davanja izjave. Međutim, sud je njenu žalbu ocenio kao nedopuštenu jer je propustila zakonski rok za žalbu i žalba nije potpisana. Nakon toga ona ulaže zahtev za reviziju, koju Kasacioni sud odbija, odlukom od 21.4.1998. godine.

Podnositeljka zahteva koja se pridružila kao građanska stranka tokom istrage, prigovorila je nepoštenosti postupka pred Kasacionim sudom i presudi koju je ovaj doneo. Pozvala se na članak 6., stavak 1. Konvencije. Po njenoj tvrdnji, postupak po zahtevu građanske stranke je predstavljao niz raznih prepreka izrađen za obeshrabrivanje ili čak i sprečavanje nekoga da podnese tužbu: određivanje prethodnih previsokih uplata sudu, odbijanje pokretanja istrage, odbijanje proširenja opsega istrage, sprovođenje policijske istrage i drugo.
Veliko veće ESLJP nalazi da nije došlo do povrede člana 6. stav 1. Konvencije.