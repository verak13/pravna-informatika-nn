Predmet je formiran na osnovu predstavke protiv Republike Bugarske, koju su njena četiri državljana - g.Borislav Gutsanov Gutsanov, gđa.Monika Vladimirova Gutsanova i gđice S. i B. Gutsanove (podnosioci predstavke) podnela Sudu 21.maja 2010.godine.
Podnosioci predstavke su tvrdili posebno da im je intervencija snaga reda u njihovom prebivalištu, u zoru 31.marta 2010.godine, izazvala psihološku traumu koja se definiše kao ponižavajuće postupanje.
Podnosioci predstavke su rođeni 1967, 1972, 2002 i 2004 godine i stanuju u Varni. Prva dva podnosioca predstavke su supružnici, a treća i četvrta podnositeljka predstavke su njihove kćeri.
Prvi podnosilac predstavke g.Borislav Gutsanov je poslanik u Narodnoj skupštini s liste Socijalističke partije, član centralnog izvršnog biroa Socijalističke partije i potpredsednik oblasnog odbora te iste partije. U vreme događaja bio je predsednik gradskog veća Varne, izabran sa liste svoje partije.
Od decembra 2009. do aprila 2010.godine bugarsko Ministarstvo unutrašnjih poslova izvršilo je više policijskih operacija na teritoriji zemlje, sa ciljem razbijanja različitih kriminalnih grupa. Uhapšeno je više političara, javnih tužilaca i policijskih komesara, a nakon tih događaja Sudu je upućen čitav niz predstavki.
30.oktobra 2009.godine javno tužilaštvo grada Sofije pokrenulo je krivično gonjenje protiv X zbog krivičnog dela zloupotrebe vlasti činovnika i pronevere državnog novca čime je nanesena velika šteta gradskom saobraćajnom preduzeću u Varni, a dela su počinjena 2003. i 2007.godine.
U okviru te krivične istrage, 31.marta 2010.godine oko 6.30, jedna ekipa policijskih agenata je upala u porodičnu kuću podnosilaca predstavke i pristupila hapšenju g.Gutsanova i pretresu kuće.
- Verzija podnosilaca predstavke –
Podnosioci predstavke su navodno spavali, kuća je bila snabdevena video nadzorom, a noćni čuvar D.P. je primetio grupu policijskih agenata koja se navodno pojavila pred ulaza u imanje i počela bučno da kuca na kapiju. On je sišao sa svog čuvarskog mesta, otključao im kapiju, oni su mu stavili lisice, a on im je potvrdio da su vlasnici kuće tu i skrenuo pažnju da su u kući dva maloletna deteta. Nije im otključao vrata kuće, rekavši da nema ključ, a policijski agenti su navodno pokušali da uđu u kuću na nasilan način, uspeli da otvore vrata i navodno su prodrli do stepeništa kuće. G. i Gđa Gutsanovi su tvrdili da ih je buka probudila, da su sišli na donji sprat i odveli devojčice u svoju spavaću sobu na drugom spratu kuće. G.Gutsanov tvrdi da je zatim izašao iz spavaće sobe s namerom da vidi i shvati šta se događa, ali da je čuo buku na stepenišištu pa se vratio u sobu. Malo zatim su naoružani policajci sa fantomkama prodrli u spavaću sobu i uperili oružje sa montiranim baterijskim lampama u podnosioce predstavke vičući na njih da su policija i da ne mrdaju. G.Gutsanov je navodno priteran uza zid, a zatim odveden na donji sprat, bačen na kolenama, s lisicama na rukama. Po rečima prva dva podnosioca predstavke, njihove dve kćerke su se popele na krevet roditelja i vikale i plakale od straha. Malo zatim je g.Gutsanovu navodno bilo dozvoljeno da se popenje na gornji sprat i obuče. U 7.30 su vozač porodice i guvernanta dece navodno stigli na lice mesta i odveli obe devojčice u školu.Navodno su deca te noći prespavala kod tetke.
- Vladina verzija –
30.marta 2010.godine, oblasni načelnik službe za borbu protiv organizovanog kriminala iz Varne i oblasno javno tužilaštvo iz istog grada navodno su odobrili plan intervencije u okviru krivičnog postupka protiv X. Prema tom planu navodno je bilo predviđeno hapšenje pet lica osumničenih da su izvršili gore navedena krivična dela i pretres u pretres u prebivalištu i u kancelarijama, a među tim licima je bio i g.Gutsanov. Intervencije su navodno bile planirane za 31.mart 2010.godine, ujutru, a trebalo je da ih istovremeno obavi pet ekipa, sastavljenih od specijalnih agenata, naoružanih i maskiranih. Nosili su zaštitne prsluke s natpisom „policija“. Agenti su navodno bili upozoreni da g.Gutsanov zakonito poseduje pištolj i da to oružje čuva u kući. Nakon razgovora sa noćnim čuvarom, pri čemu se navodi u tom delu slažu sa navodima čuvara, dva specijalna agenta su navodno otišla s druge strane kuće kako bi obezbedili eventualne druge izlaze, a dva specijalna agenta su potrčala prema ulaznim vratima kuće, počela da lupaju na vrata i viču „policija“. G.Gutsanov se navodno pokazao u dva navrata ali nije sišao. Specijalni agenti su navodno provalili ulazna vrata i ušli u kuću. G.Gutsanov je navodno izašao na stepenište, ali se navodno nije povinovao zahtevu policije da priđe i pokaže ruke. Navodno se vratio u spavaću sobu, a zatim je navodno izašao iz te sobe i tada su mu stavljene lisice. Navodno je od agenata zatražio dozvolu da se obuče i navodno ga je jedan od agenata s fantomkom odveo u tu istu sobu. Agent koji je ušao u spavaću sobu navodno nije nosio vatreno oružje, već samo pištolj na električne impulse, i nije se obratio ni gđi.Gutsanovoj, ni maloletim devojčicama, a u sobi je ostao onoliko koliko je g.Gutsanovom bilo potrebno da nađe odeću i zajedno su napustili prostoriju. Zatim je predat drugim policijskim agentima a specijalni agenti su navodno odmah napustili lice mesta.
- psihološko stanje podnosilaca predstavke nakon policijske intervencije -
Navodno su psihičke smetnje primećene i kod gđe.Gutsanove i kod devojčica.
- Navodno kršenje člana 3 Konvencije –
Član 3: Niko ne sme biti podvrgnut mučenju, ili nečovečnom ili ponižavajućem postupanju ili kažnjavanju.
Podnosioci predstavke se žale posebno na način na koji je policijska intervencija bila izvršena. U svojim pisanim primedbama od 06.januara 2012.godine, podnosioci predstavke se žale na odsustvo krivične istrage o maltretiranju za koje tvrde da su pretrpeli prilikom predmetne policijske intervencije.
Sud podseća da pravilo formulisano u članu 35 stav 1Konvencije nameće podnosiocima predstavke obavezu da prethodno iskoriste u normalnim okolnostima raspoložive i dovoljne pravne lekove u unutrašnjem pravnom poretku svojih zemalja kako bi dobili zadovoljenje za kršenja koja navode. Ti pravni lekovi moraju postojati na dovoljnom stepenu izvesnosti, kako u praksi tako i u teoriji. Prema stalnoj sudskoj praksi Suda, normalno raspoloživ pravni lek u bugarskom pravu protivneljudskih i ponižavajućih postupanja policijskih agenata jeste prijava upućena organima krivičnog gonjenja. Podnosioci predstavke se u ovom slučaju nisu obratili javnom tužilaštvu ovakvom prijavom protiv policijskih agenata. Pritom podnosioci predstavke ne navode da su ih policajci fizički napali. Sud smatra da zbog praznina u domaćem zakonodavstvu ni krivična prijava ni tužba za obeštećenje protiv države, ne bile dovoljno delotvorni unutrašnji pravni lekovi u konkretnom slučaju. Tako u ovom slučaju početak isticanja roka od šest meseci mora biti utvrđen na dan predmetnog događaja.
Vraćajući se činjenicama iz konkretnog slučaja, Sud zapaža da je operacija težila legitimnom cilju hapšenja, pretresa i zaplene i cilju od opšteg interesa, represiji krivičnih dela. Sud mora da se uveri da li je obezbeđena ravnoteža između zahteva od opšteg interesa društva i zaštite temeljnih interesa pojedinca u okolnostima konkretnog slučaja. Iz dokumenata u predmetu proističe da eventualno prisustvo maloletne dece i supruge g.Gutsanova ni u jednom trenutku nije uzeto u obzir prilikom planiranja i izvođenja policijske akcije.
Pritom, u konkretnom slučaju postoje elementi konkretnih i nespornih dokaza da su gđa Gutsanova i maloletne ćerke bile jako uznemirene predmetnim događajem (psihijatrijski izveštaji).
Iz tih razloga, Sud:
1. Odlučuje da spoji s meritumom preliminarni prigovor Vlade u vezi sa svojstvom žrtve podnosilaca predstavke u pogledu pritužbe po članu 3 Konvencije;

2. Proglašava jednoglasno predstavku prihvatljivom u pogledu pritužbi po osnovu člana 3

3. Izriče jednoglasno da je prekršen član 3 u odnosu na sve četvoro podnosilaca predstavke;

(...)

Uz ovu presudu priloženo je obrazloženje izdvojenog mišljenja sudije K.Wojtyczeka, ali nije prevedeno.