Četiri crnogorska državljanina podneli su četiri zasebne predstavke Sudu, na osnovu kojih je formiran predmet, protiv Crne Gore i protiv Srbije (prvi i treći podnosilac predstavke), a samo protiv Crne Gore (drugi i četvrti podnosilac predstavke), oslanjajući se na povredu člana 6. Konvencije i članu 1. Protokola broj 1 zbog obustave isplate penzija.
Od novembra 1989. godine do juna 2002. godine podnosioci predstavki su zatvorili svoje privatne advokatske kancelarije, a od avgusta 1990. godine do septembra 2002. godine utvrđene su njihove starosne i invalidske penzije kao i njihovi tačni iznosi . Od aprila 1996. godine do juna 2002. godine podnosioci predstavki su ponovo otvorili svoje advokatske kancelarije sa polovinom radnog vremena, nakon čega penzijski fond 1. aprila 2004. godine, 20. jula 2005. godine, 3. juna 2005. godine i 24. novembra 2005. godine obustavlja isplatu penzija podnosiocima predstavki, do vremena kada će prestati da se bave profesijom. Rešenja penzionog fonda je kasnije potvrdilo Ministarstvo rada i socijalnog staranja, kao i Upravni sud 6. decembra 2005. godine, 4. aprila 2006. godine, 18. aprila 2006. godine i 7. februara 2007. Vrhovni sud u Podgorici je potvrdio odluku Upravnog suda, a jedan od podnosilaca predstavke nije tražila preispitivanje sudske odluke, jer su identični zahtevi ostalih podnosilaca predstavki odbačeni od strane Vrhovnog suda. Isplata penzije drugom podnosiocu predstavke je obnovljena 1. decembra 2007. godine, odnosno kada je prestao da se bavi profesijom. Isplata penzija drugog, trećeg i četvrtog podnosioca predstavki obnovljena je od 1. januara 2009. godine, kada su na snagu stupile Izmene Zakona o penzijama.Sud je jednoglasno odlučio da združi predstavke, proglašivši pritužbe u odnosu na Crnu Goru dopuštenim, a pritužbe u odnosu na Srbiju nedopuštenim. Sud je utvrdio da je došlo do povrede člana 1. Protokola broj 1 uz Konvenciju.