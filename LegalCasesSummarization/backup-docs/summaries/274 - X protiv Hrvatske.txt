Predmet je formiran na osnovu predstavke podnete od strane hrvatske državljanke, rodjene 1972. godine i živi u Zagrebu.
Dana 15. decembra 2008. godine, Centar za socijalni rad, pokrenuo je, pred Općinskim sudom u Zagrebu, postupak za lišenje poslovne sposobnosti podnositeljke predstavke i odredio njenu majku za privremenog staratelja, s obzirom na to da podnositeljka boluje od sizofrenije. Nakon što je podnositeljka ispitana od strane sudije, kao i činjenice da se leči, sud je prekinuo postupak.
Nakon toga, podnositeljka je rodila ćerku, dana 25. decembra 1999. godine, a sud je nastavio postupak za lišenje poslovne sposobnosti, posetio podnositeljku u njenoj kući i predložio veštačenje duševnog stanja.
Dana 14. maja 2001. godine, Općinski sud u Zagrebu, doneo je rešenje kojim se podnositeljki oduzima poslovna sposobnost. Podnositeljka se na odluku nije žalila, ona je postala pravosnažna, a za staratelja je postavljena njena majka, sve do 27. decembra 2001. godine, kada podnosi zahtev da starateljstvo preuzme centar za socijalni rad.
Dana 16. februara 2004. godine, podnositeljka se obratila Općinskom sudu u Zagrebu, sa zahtevom za vraćanje poslovne sposobnosti, koji je sud, nakon nalaza i mišljenja veštaka psihjatara, odbio, dana 10. marta 2005. godine, a podnositeljka se na ovu odluku nije žalila.
Centar za socijalni rad, doneo je rešenje kojim je ćerku podnositeljke smestio u hraniteljsku porodicu, a zatim stavio pod starateljstvo zaposlene u Dečijem selu i konačno, 2003. godine, pokrenuo je postupak usvojenja, bez znanja podnositeljke.
Dana 2. septembra 2003. godine, Centar je doneo rešenje kojim se odobrava usvojenje ćerke podnositeljke. Podnositeljka nije bila obaveštena o postupku i tek kasnije je saznala da joj je ćerka data na usvajanje.
Evropski Sud za ljudska prava, uzimajući u obzir sve okonosti predmetnog slučaja, kao i sudsku praksu, u obrazloženju presude navodi da država, time što je dopustila da podnositeljka bude isključena iz postupka usvojenja , nije osigurala poštovanje njenog privatnog i porodičnog života i utvrdjuje povredu Čl. 8. Konvencije.