Predmet je formiran na osnovu predstavke podnete od strane dvoje hrvatskih državljana, rodjenih 1977. godine i 1956. godine i žive u Zagrebu.
Prvi podnositelj je osoba lišena poslovne sposobnosti, zbog svoje mentalne i telesne retardacije i o njemu brine njegova majka, druga podnositeljka. Prvi podnositelj pohadja radionicu za odrasle, pri Osnovnoj školi u Zagrebu, u trajanju od 12 sati dnevno. Podnositelji stanuju u prizemnom stanu, u stambenoj zgradi koja se nalazi u blizini Osnovne škole. u periodu od 2008. do 2011. godine, bili su zlostavljani od strane maloletnika, koji pohadjaju Osnovnu školu. Iz policijskog izveštaja, dana 31. jula 2008. godine, utvrdjeno je da je druga podnositeljka, istog dana, pozvala policiju, kako bi prijavila nepoznate osobe koje su maltretirale njenog sina, prvog podnosioca i uništile neke predmete na njenom balkonu.
Iz lekarskog nalaza, od dana 6. aprila 2009. godine, utvrdjeno je da je prvi podnosilac, psihički i telesno zlostavljan na ulici i da je na obe ruke imao opekotine od cigareta, a lekar je, od Centra za socijalni rad, zatražio da pokrenu postupak za zaštitu prvog podnositelja, kao osobe sa teškim psihičkim poremećajem i opisao ga kao mirnu i benignu osobu, koja ne bi mogla, ni umela da se brani od zlostavljača.
U navedeni slučaj, uključili su se Centar za socijalni rad, policija i opštinsko državno tužilaštvo za maloletnike.
Zlostavljanje se nastavilo, a u poslednjem lekarskom izveštaju, koji se odnosio na prvog podnosioca, od 9. marta 2011. godine, navedeno je da zbog stresa, često grize usne i šake, da ima trzaj u levom oku i simptome psorijaze. Takodje se navodi da je često ismejavan i napadan i da je potrebno da mu se obezbedi mirno i prijateljsko okruženje.
Evropski Sud za ljudska prava, jednoglasno utvrdjuje povredu Čl 3. Konvencije u odnosu na prvog podnosioca, Čl. 8. u odnosu na drugu podnositeljku i utvrdjuje povredu Čl. 13. Konvencije.