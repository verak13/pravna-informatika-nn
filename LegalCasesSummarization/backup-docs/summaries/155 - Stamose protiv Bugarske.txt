Postupak u ovom predmetu je pokrenut predstavkom protiv Republike Bugarske koju je Sudu podneo bugarski državljanin g. Teodor Vasilious Stamose (podnosilac predstavke), krajem jula 2005.godine. Podnosilac je naveo da je zabrana da napusti teritoriju Bugarske, koja mu je izdata i važi u periodu od dve godine, zbog povrede imigracionih propisa SAD, bila neopravdana, da nije mogao da putije u SAD gde su mu živeli majka i brat, pa je predstavljala neopravdano zadiranje u njegov porodični život, pri čemu sudovi nisu razmotrili njenu srazmernost.

Podnosilac je rođen 1974.godine i živi u Šefildu, UK, gde se preselio u februaru 2010.g. U Ameriku je ušao 1998.g. sa studentskom vizom, ali je kasnije napustio studije i našao plaćeni posao. U januaru 2000.g. je nadležni organ otvorio postupak deportacije protiv njega, smatrajući da je prekršio uslove svoje vize. Deportovan je u Bugarsku krajem oktobra 2003.g. Majka i brat podnosioca predstavke imali su dozvolu za stalno nastanjenje u SAD. Domaći sudovi Bugarske su smatrali da je naredba o zabrani napuštanja teritorije Bugarske bila zakonita.

NAVODNA POVREDA ČLANA 2 PROTOKOLA BR. 4
Podnosilac se žalio da je zabrana napuštanja teritorije Bugarske, koja mu je izrečena, bila neopravdana i nesrazmerna.
-. Svako je slobodan da napusti bilo koju zemlju, uključujući i sopstvenu.
Stav Suda je da je došlo do zadiranja u ovo pravo podnosioca.
- U skladu sa zakonom
- Legitimno
- Neophodno u demokratskom društvu
Imajući sve okolnosti u vidu, Sud smatra da je došlo do povrede člana 2 Protokola br.4.
Odluka o zabrani je bila u skladu sa tadašnjim zakonskim propisom, koji je kasnije ukinut, ali je izgleda postojala kao podrška i pomoć drugim zemljama u smanjenju broja imigracija u te zemlje.

NAVODNA POVREDA ČLANA 8 KONVENCIJE
- Svako ima pravo na poštovanje svog privatnog i porodičnog života.
Sud smatra da nije neophodno da ispituje povredu po ovom članu obzirom da je već utvrđena povreda po drugom članu.

NAVODNA POVREDA ČLANA 13 KONVENCIJE
- Pravo na delotvoran pravni lek.
Sud utvrđuje da je došlo do povrede ovog člana.
Domaći sudovi se nisu bavili opravdanošću zabrane već su se bavili isključivo njenom formalnom validnošću.

PRIMENA ČLANA 41 KONVENCIJE
- Pravo na pravičnu naknadu oštećenoj stranci
Podnosilac nije predao zahtev za pravičnom nadoknadom.
Sud je odlučio jednoglasno.