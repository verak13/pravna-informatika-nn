Predmet je formiran na osnovu predstavke podnete od strane dve hrvatske državljanke, rodjene 1976. godine, odnosno 2001. godine i žive u Zadru. Oslonile su se na povredu Čl. 3 i/ili Čl. 8 Konvencije.
Podnositeljke su majka (druga podnositeljka) i ćerka (prva podnositeljka). Predmet se odnosi na niz međusobno povezanih postupaka uključujući krivični postupak, parnični postupak i postupak pred centrom za socijalni rad.
Druga podnositeljka je tokom 2001. godine sklopila brak s I. M. te je iste godine rodila prvu podnositeljku. Tokom avgusta 2007. godine, došlo je do razvoda braka, a prva podnositeljka je poverena I. M.-u na staranje dok je drugoj podnositeljki pripalo pravo na vidjanje.
Tokom marta 2011. godine, nadležno opštinsko državno tužilaštvo je protiv I. M.-a podiglo optužnicu radi osnovane sumnje da je počinio krivično delo nanošenje telesnih povrede, nakon incidenta koji se dogodio 01. februara 2011. godine, a tokom kojeg je došlo do povredjivanja prve podnositeljke. Prva podnositeljka je tvrdila da je I. M. udario po licu, zgrabio za vrat i verbalno zlostavljao. Sledećeg dana, majka je odvela do nadležne policijske stanice, gde su podnele krivičnu prijavu. Nakon što ju je pregledao očni lekar, utvrđeno je da je pretrpela povrede oka. I. M. je proglašen krivim, a nadležni opštnski sud mu je izrekao novčanu kaznu. I. M. je potom podneo prigovor, obaveza plaćanja novčane kazne je stavljena van snage i krivični postupak je nastavljen. Tokom 2013. godine, usledila su tri ročišta. Prvo ročište je bilo zakazano za maj 2013. godine s mogućnošću da se prva podnositeljka ispita putem video veze. Krivični postupak je i dalje u toku, a opštinski sud čeka potrebnu tehničku opremu za ispitivanje putem video veze, budući da istu ne poseduje.
Druga podnositeljka je tokom 2011. godine protiv I. M. podnela prijavu zbog krivičnog dela napuštanja i zlostavljanja deteta ili maloletne osobe do kojeg je došlo tokom incidenta od dana 01. februara 2011. godine i, prema navodima prve podnositeljke, to nije bio jedini put. Posebno je istakla kako se prvoj podnositeljki obraćao pogrdnim imenima, prisiljavao je da jede hranu koju nije volela, pretio joj da će je udariti i ošišati kosu i da više ne će videti majku. Tokom januara 2012. godine, krivična prijava je odbačena zbog toga što nisu utvrđeni elementi zlostavljanja.
U međuvremenu, tokom marta 2011. godine, nakon incidenta od dana 01. februara 2011. godine, druga podnositeljka je pokrenula postupak u kojem je tražila da se prva podnositeljka poveri njoj na čuvanje i to privremeno tokom postupka i konačno po završetku postupka. Predlog za privremeno poveravanje deteta, odbačen je zbog nedostatka dokaza koji bi upućivali na zlostavljanje. Postupak radi donošenja konačne odluke o predlogu podnositeljke je i dalje u toku.
U razdoblju od 2006. do 2014. godine, nadležni centar za socijalni rad, doneo je dve mere za zaštitu prava i dobrobiti deteta, u cilju nadziranja porodične situacije i unapređenja komunikacije između roditelja, kako bi se sprečilo da prva podnositeljka bude uvučena u sukob između roditelja. Tokom postupka za promenu odluke o vršenju roditeljskog prava, centar je sudu podneo izveštaj iz kojeg je proizlazilo kako je situacija u kojoj se prva podnositeljka nalazi složena, ali kako ništa ne ukazuje da postoji opasnost za njen život. Tokom 2014. godine, centar je podneo dodatni izveštaj iz kojeg je proizlazilo kako ne postoji opasnost od zlostavljanja, niti da je do njega došlo, već kako su glavni problemi nerešeni sukob između roditelja i zanemarivanje potreba prve podnositeljke.
Tokom svih ovih postupaka, niz psihijatara i psihologa pregledalo je prvu podnositleljku, na predlog majke, oca i po predlogu suda: svi su zaključili kako je dijete traumatizovano. Iz nalaza i mišljenja veštaka. koji je parničnom sudu dostavljen u decembru 2011. godine, proizlazilo je kako oba roditelja pate od poremećaja ličnosti i da su im smanjene roditeljske sposobnosti. Prema njihovom mišljenju, dete je bilo traumatizovano zbog razvoda braka i sukoba između roditelja, međutim ništa nije ukazivalo da bi dete bilo ugroženo ako bi nastavilo da živi sa ocem. Tokom 2014. godine, prvu podnositeljku je pregledao psiholog zbog samopovredjivanja. Prilikom medicinskih pregleda, prva podnositeljka je izjavila kako je, tokom februara 2011. godine, otac udario po licu i kako želi da živi sa majkom. Isti iskaz je dala i u krivičnom postupku, koji se vodio protiv I. M.-a.
Pozivajući se na Čl. 3. i Čl. 8. Konvencije, podnositeljke su se žalile zbog toga što nadležni organi nisu pokrenuli i sproveli postupak zbog krivičnog dela zlostavljanja deteta, a prvoj podnositeljki nije pružena zaštita od daljeg zlostavljanja od strane oca.
Evropski Sud za ljudska prava utvrdjuje, sa pet glasova prema dva, povredu Čl. 3. Konvencije u pogledu prve podnositeljke, jednoglasno utvrdjuje da nije došlo do povrede Čl. 8. Konvencije u pogledu prve podnositeljke, jednoglasno utvrdjuje povredu Čl. 8 u pogledu prve podnositeljke, jednoglasno utvrdjuje povredu Čl. 8 u pogledu prve podnositeljke, jednoglasno utvrdjuje povredu Čl. 8. Konvencije u pogledu druge podnositeljke.