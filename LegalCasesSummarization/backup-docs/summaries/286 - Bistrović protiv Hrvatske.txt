Predmet je formiran na osnovu predstavke podnete od strane hrvatskih državljana, rodjenih 1951. i 1955. godine i žive u Gojancu.
Podnosioci su muž i žena, koji su bili vlasnici kuće i parcele oko kuće, u Gojancu. Javno preduzeće, "Hrvatske ceste", pokrenulo je postupak pred Uredom državne uprave, tražeći eksproprijaciju dela zemljišne parcele, radi izgradnje autoputa. Podnosioci su se protivili tom zahtevu, tvrdeći da u tom slučaju ne bi mogli da koriste svoju parcelu, jer ona predstavlja nedeljivu celinu, kao i da izgradnja autoputa 5 metara od njihove kuće i parcele, uzrokuje buku i zagadjenje, a vrednost nekretnine bi bila smanjena.
Županijski ured Varaždin je održao tri ročišta, pribavio mišljenje veštaka i odlučio da se ekspropriše jedan deo imovine podnosilaca i odredjuje visinu naknade, koja bi bila isplaćena podnosiocima. Podnosioci su izjavili žalbu, o kojoj nije odlučeno.
Dana 16. decembra 2003. godine, podnosioci su podneli tužbu Županijskom sudu u Varaždinu,koja je odbijena dana 30. decembra 2003. godine, nakon održanog ročišta. Podnosioci izjavljuju Ustavnu žalbu, koju Ustavni sud odbija dana 16. decembra 2004. godine, kao neosnovanu.
Evropski Sud za ljudska prava, uzimajući u obzir okolnosti predmetnog slučaja, kao i sudsku praksu, jednoglasno utvrdjuje povredu prava podnosilaca na mirno uživanje imovine, zajamčeno Čl. 1 Protokola br. 1 uz Konvenciju.