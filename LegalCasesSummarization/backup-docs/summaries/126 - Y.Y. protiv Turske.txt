Predmet je formiran na osnovu predstavke (br. 14793/08) protiv Republike Turske a čiji se državljanin Y.Y. obratio Sudu 6. marta 2008. godine.

Podnosilac predstavke je transseksualno lice upisano u matične knjige kao lice ženskog pola. Prema njegovim tvrđenjima, od najranije mladosti je postao svestan da se oseća kao pripadnik muškog pola, što je bilo u protivrečnosti s njegovim anatomskim polom.
Dana 30. septembra 2005, podnosilac predstavke je, na osnovu člana 40 građanskog zakonika, podneo zahtev Višem sudu (VS) u Mersinu za dobijanje dozvole za pristupanje operaciji promene pola. U tužbenom zahtevu u prvom stepenu advokat podnosioca predstavke je naznačio da se njegov klijent još od detinjstva oseća ne kao žena, već kao muškarac, da je zbog toga još od detinjstva bio na posmatranjima kod psihologa i da je, kad je imao 19-20 godina, nameravao da se ubije. Takođe je naznačio da je njegov sadašnji biološki identitet u sukobu s polom kome on smatra da pripada. Tvrdio je da je promena pola neophodna jer bi mu omogućila da ostvari sklad između intimnog doživljaja koji ima o sebi i njegovih fizičkih osobenosti. Istakao je i da su brojni lekari s kojima je bio u prilici da se konsultuje preporučivali promenu pola. Takođe je istakao da njegov klijent ima dvadeset četiri godine, da živi kao muškarac, da već četiri godine živi u vezi s jednom ženom i da ga je njegovo porodično i društveno okruženje prihvatilo kao muškarca. Dodao je i da njegov klijent već godinu dana pod tretmanom na psihijatrijskom odeljenju univerzitetske bolnice İnönü u cilju zahtevane operacije promene pola.

Iz psihijatrijskog nalaza i mišljenja proizašlo je kako je podnositelj transseksualna osoba te kako bi s psihijatrijskog stajališta za podnositelja bilo bolje da živi kao muškarac. U dodatnom psihijatrijskom nalazu i mišljenju ustanovljeno je kako je podnositelj transseksualna osoba s izraženim ženskim fenotipom.

Usprkos navedenom, nadležni sud je ustanovio kako navedeni psihijatrijski nalazi i mišljenje nisu potpuni jer nisu dali odgovore na pitanje je li podnositelju potrebna promena pola zbog očuvanja njegovog psihičkog zdravlja niti o tome da li je Y.Y. sposoban u biološkom smislu za stvaranje potomstva.

U lipnju 2006. godine sud je odbacio podnositeljev zahtev zbog toga što kod podnositelja postoji mogućnost prokreacije, pa stoga nije bio ispunjen jedan od uslova za operaciju promene pola u skladu sa članom 40. Građanskog zakona. Podnositelj je protiv navedene presude podneo reviziju koju je kasacioni sud odbacio. Pozivajući se na članak 40. Građanskog zakona, podnositelj je u martu 2013. godine podneo novi zahtev za podvrgavanje operaciji promene pola.

U maju 2013. godine sud je usvojio podnositeljev zahtev te odobrio operaciju s obrazloženjem kako je podnositelj transseksualna osoba kojoj je operacija potrebna zbog očuvanja njegovog psihičkog zdravlja. Nadležni sud je u svom obrazloženju istakao kako iz iskaza svedoka proizlazi da podnositelj u svakom aspektu svog života živi kao muškarac i pati zbog takve situacije. Na kraju je nadležni sud zaključio da su ispunjeni uslovi koje postavlja član 40. stav 2. Građanskog zakona te kako stoga podnositeljev zahtev treba usvojiti.

U obraćanju ESLJP, podnositelj se žali na povredu njegovog prava na privatnost. On tvrdi da je protivrečnost između njegove percepcije o sebi kao muškarcu i njegove fiziološke konstitucije utvrđena u lekarskim izveštajima. U formularu svoje predstavke dodao je da je, tražeći dozvolu za okončanje te protivrečnosti, naišao na odbijanje domaćih organa koji su svoje odluke navodno zasnivali na njegovoj sposobnosti da stvara potomstvo.

Podnosilac predstavke je tražio i da mu se dozvoli da se podvrgne hirurškoj intervenciji promene pola. U vezi s tim kritikovao je sadržaj člana 40 građanskog zakonika i način na koji je tumačen a koji navodno ne odgovaraju potrebe koje bi predmetna odredba trebalo da rešava, s obzirom da biološki zahtev koji se tom odredbom postavlja može da se zadovolji samo hirurškom intervencijom. A nemogućnost pristupa takvoj hirurškoj intervenciji, po mišljenju podnosioca predstavke, konačno lišava lica mogućnosti da razreše protivrečnost s kojom se suočavaju između sopstvene percepcije svog seksualnog identiteta i biološke realnosti.
Podnosilac predstavke se poziva na član 8 Konvencije, jer smatra da je njegovo pravo na poštovanje privatnog života povređeno, kao i pravo da se u to pravo neće mešati javne vlasti.
Podnositeljev slučaj postavio je pred Sudom pitanje uslova koji se transseksualnim osobama mogu nametnuti u cilju odobrenja operacije promene pola te pitanje jesu li takvi uslovi u skladu s članom 8. Konvencije. Sud se pozvao na svoje ranije odluke o tome kako je transseksualnost na međunarodnom nivou prihvaćena kao zdravstveno stanje koje opravdava potrebu zahvata u cilju pružanja pomoći transseksualnoj osobi.

Sud je primetio da tursko zakonodavstvo omogućava transseksualnim osobama ne samo da se podvrgnu operaciji promene pola nego i da izvrše promenu pravnog statusa u skladu sa ishodom same operacije. Međutim, član 40. Građanskog zakona, omogućava sticanje takvih prava ako kod osobe postoji trajna nemogućnost prokreacije – odn. bioloških uslova da se stekne potomstvo, što je uslov koji podnositelj nije ispunjavao, a zbog kojeg mu je i odbijen zahtev (pregledom je utvrđeno da je sa biološkog aspekta, on kao ženska osoba mogao steći potomstvo).

Turska vlada isticala je kako odredbe kojima se reguliše operacija promene pola potpadaju pod zaštitu ošteg interesa te im je svrha bila sprečiti da takve operacije postanu uobičajene ili da se na neprikladan način koriste u pornografskoj industriji. Sud je zaključio kako se radi o neuverljivim argumentima. Ipak, naveo je kako je na takav način turska Vlada sledila opravdani cilj koji se ogledao u zaštiti zdravlja i interesa pojedinaca, imajući na umu rizik koji takve operacija mogu izazvati fizičkom i psihičkom stanju osobe.

Sud je primetio kako se postupak pred domaćim sudovima direktno odnosio na podnositeljevu slobodu odabira pola – slobodu koja je esencijalni deo prava na samoodređenje. Sud je već ranije naveo kako ne pridaje toliku važnost nepostojanju jedinstvenog pristupa u rešavanju ove problematike na nivou Evrope, već kako smatra važnijim postojanje jasnih i nepobitnih dokaza koji ukazuju na kontinuirani rastući trend društvenog prihvatanja transseksualnih osoba i priznavanja promene njihovog pravnog statusa nakon promene pola. Naglasio je kako pravo transseksualnih osoba na osobni razvoj i fizičku i psihičku sigurnost koje u potpunosti uživaju ostali članovi društva, ne sme uzrokovati kontroverze. Sud je naglasio kako je Odbor ministara Saveta Evrope u Dodatku Preporuke CM/Rec(2010)5 naveo kako treba redovno ispitivati uslove za podvrgavanje operaciji promene pola radi uklanjanja onih neprikladnih.

Parlamentarna skupština Saveta Evrope pozvala je države članice da transseksualnim osobama omoguće prava na promenu podataka u ličnim dokumentima u odnosu na pol, bez prethodnog zahteva za podvrgavanje sterilizaciji ili drugim medicinskim zahvatima kao što je promena pola ili hormonska terapija.

Sud je naglasio kako se ozbiljno mešanje u privatni život može pojaviti u situacijama kada je domaće pravo u sukobu s važnim aspektom ličnog identiteta. Povrh toga, uzimajući u obzir brojne i bolne intervencije koje su povezane s operacijom promene pola, ne može se smatrati hirovitom odluka osobe da se podvrgne takvoj operaciji. Sud je primetio kako su domaći sudovi opravdali prvotno odbijanje podnositeljevog zahteva s obrazloženjem kako kod podnositelja postoji mogućnost prokreacije. No, nejasno je zašto kod transseksualne osobe treba postojati trajna nemogućnost prokreacije da bi se ona mogla podvrgnuti operaciji promene pola. Sud nije ustanovio način na koji bi podnositelj mogao zadovoljiti ovaj uslov, osim da se podvrgne sterilizaciji. U svakom slučaju, Sud nije smatrao potrebnim odlučivati o tretmanu sterilizacije kojem se podnositelj trebao podvrgnuti da bi ispunio uslove za operaciju promenu pola, koje postavlja domaći zakon.

Sud je zauzeo stav prema kojem načelo zaštite podnositeljevog fizičkog integriteta isključuje obvezu podvrgavanju bilo kakvom tretmanu sterilizacije. Čak i ako se pretpostavi kako je odbijanje podnositeljevog zahteva od strane domaćih sudova imalo odgovarajuće uporište, takvo uporište ne može se smatrati dovoljnim.

Mešanje u podnositeljevo pravo na zaštitu privatnog života koje je proizašlo iz takve situacije se stoga ne može smatrati nužnim u demokratskom društvu. Država je dugogodišnjim uskraćivanjem mogućnosti podnositelju da se podvrgne operaciji promene pola prouzročila povredu njegovog prava na privatni život. Stoga, Sud je ustanovio kako je došlo do povrede člana 8. Konvencije.