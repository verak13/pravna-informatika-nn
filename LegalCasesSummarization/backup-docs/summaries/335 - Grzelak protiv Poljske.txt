Postupak u ovom predmetu je pokrenut predstavkom protiv Republike Poljske, koju je Sudu podnelo troje državljana Poljske (podnosioci predstavke), krajem januara 2002.godine.

Podnosioci su se naročito žalili na neupisivanje ocene iz predmeta „religija/etika“ u svedočanstvo Mateusza Grzelaka, trećeg podnosioca predstavke.

Prvo dvoje podnosilaca predstavke, Urszula i Cheslaw Grizelak, rođeni su 1969. Odnosno 1965.godine. Oni su roditelji trećeg podnosioca. U skladu sa željama svojih roditelja, on nije pohađao veronauku. Čini se da je bio jedini učenik koji nije pratio nastavu iz tog predmeta. Škola nije ponudila da on, umesto časova veronauke, pohađa časove etike. Čini se da je bio ostavljan sam na hodniku, bez nadzora, ili je provodio vreme u školskoj biblioteci ili školskom klubu. Prema navodima roditelja, njihov sin je trpeo diskriminaciju i psihičko ili fizičko uznemiravanje od strane drugih učenika.

NAVODNA POVREDA ČLANA 14 U VEZI SA ČLANOM 9 KONVENCIJE
Član 14 – zabrana diskriminacije
Član 9 – svako ima pravo na slobodu misli, savesti i veroispovesti
Vlada tvrdi da prvo dvoje podnostelja nisu imali status oštećene strane u odnosu na ove prigovore, niti se mogu smatrati žtrvama. Sud prihvata argument Vlade da se navodna povreda tiče samo trećeg podnosioca. Što se tiče pitanja iscrpljivanja unutrašnjih pravnih lekova, Sud napominje da se, u ovom predmetu, ustavna tužba ne može smatrati, sa dovoljnim stepenom sigurnosti, delotvornim pravnim lekom.
Treći podnosilac je tvrdio da je celokupni obrazovni sistem u Poljskoj usmeren ka katoličanstvu i da su oni koji ne pripadaju toj veri diskriminisani. Tvrdio je da se u praksi časovi etike nisu organizovali u državnim školama.
Sud ponavlja da je „sloboda misli, savesti i veroispovesti“ jedan od temelja „demokratskog društva“ u smislu Konvencije. Verska uverenje ne predstavljaju informaciju koja se može koristiti u svrhu razlikovanja pojedinca u njegovom odnosu sa državom. Dakle, došlo je do povrede u odnosu na trećeg podnosioca (6:1).

NAVODNA POVREDA ČLANA 2 PROTOKOLA BR.1 UZ KONVENCIJU
Prva dva podnosioca su se žalila da školske vlasti nisu organizovale nastavu iz etike za njihovog sina u skladu sa njihovim uverenjima. Prema stavu Suda, Država ima pravo da organizuje nastavni program. Sud ovaj prrigovor smatra neosnovanim, jer ovi prigovori nemaju veze sa ova dva podnosioca.

PRIMENA ČLANA 41 KONVENCIJE
- Pravo na pravičnu naknadu (pravično zadovoljenje) oštećenoj strani
Sud ovde presuđuje jednoglasno da utvrđivanje povrede predstavlja dovoljno pravično zadovoljenje u odnosu na nematerijalnu štetu.