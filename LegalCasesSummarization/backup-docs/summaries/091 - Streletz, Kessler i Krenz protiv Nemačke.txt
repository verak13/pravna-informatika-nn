Podnosioci predstavke su državljani Nemačke i rođeni su 1926, 1920. i 1937. Oni su tvrdili da su žrtve povrede člana 7 pojedinačno i u vezi sa članom 14 Evropske konvencije za zaštitu ljudskih prava i sloboda koje je počinila Austrija. Prva dva podnosioca predstavke (g.Strelec i g.Kesler) osuđeni su pred nemačkim sudovima, služili su kaznu u poluotvorenom zatvoru i pušteni su pošto su odlužili oko dve trećine izrečenih kazni. Sada žive u Nemačkoj. Treći podnosilac predstavke (g.Krenc) služi kaznu u poluotvorenom zatvoru u Berlinu od januara 2000.godine. Dok je Nemačka bila podeljena na Istočnu i Zapadnu Nemačku mnogi ljudi iz Istočne Nemačke su pokušavali da prebegnu u Zapadnu Nemačku pri čemu su bili ubijani od strane vlasti. Podnosioci predstavke su zauzimali visoke položaje u državnom aparatu i rukovodstvu Socijalističke partije jedinstva DDR – SED (Istočna Nemačka). Tokom leta 1990.godine novoizabrana skupština DDR je pozvala nemačke zakonodavne organe da se pobrinu da se lica odgovorna za nedela koja je počinila SED izvedu pred sud.

NAVODNA POVREDA ČLANA 7 STAV 1 KONVENCIJE
- Kažnjvanje samo na osnovu zakona koji važi u momentu donošenja sudske odluke..
Sud smatra opravdanim da se u pravnoj državi krivično gone lica koja su počinila krivična dela pod prethodnim režimom. U svakom pravnom sistemu postoji neizbežan element pravosudnog tumačenja. Sud pritom smatra da su u vreme kada su počinjeni postupci podnosilaca predstavki isti predstavljali krivična dela propisana uz dovoljnu pristupačnost i predvidljivost u pravu DDR. Dakle, nije bilo povrede člana 7 stav 1 Konvencije.

NAVODNA POVREDA ČLANA 1 KONVENCIJE
- Visoke strane ugovornice jemče svakome u svojoj nadležnosti prava i slobode određene u Delu I ove Konvencije.
Sud smatra da se žalba podnosilaca predstavki ne može postaviti u vezi sa ovim članom jer je on okvirna odredba koja se sama po sebi ne može prekršiti.

NAVODNA POVREDA ČLANA 14 U VEZI SA ČLANOM 7 KONVENCIJE
- Zabrana diskriminacije po bilo kom osnovu.
Sud smatra da nije postojala diskriminacija.
Odluka Suda je doneta jednoglasno.

Sledeća izdvojena mišljenja su data u aneksu ovoj presudi: (a) saglasno mišljenje g. Loucaidesa; (b) saglasno mišljenje g. Zupančiča; (c) saglasno mišljenje g. Levitsa.