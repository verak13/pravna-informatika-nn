U predmetu Oršuš protiv Hrvatske, Evropski Sud za ljudska prava zaseda u Velikom Veću.
Predmet je formiran na osnovu predstavke podnete od strane petnaest hrvatskih državljana, rodjenih izmedju 1988. i 1994. godine i žive u Orehovici, Podturenu i Trnovcu. U predmetnom slučaju radi se o stavljanju romske dece u isključivo romske razrede, zbog njihovog navodnog lošeg znanja hrvatskog jezika.
Podnosioci su petnaestoro hrvatskih državljana romskog porekla, koji su pohađali dve osnovne škole između 1996. i 2000. godine. Deo vremena pohađali su isključivo romske razrede. U aprilu 2002. godine, pokrenuli su postupak protiv škola žaleći se, između ostalog, na rasnu diskriminaciju i na povredu njihovog prava na obrazovanje, iz razloga što je nastavni plan isključivo romskih razreda bio znatno manjeg opsega i sadržaja od službenog nacionalnog nastavnog plana. Takođe, dostavili su psihološki izveštaj u kom se navodi da je razdvojeno obrazovanje uzrokovalo emocionalnu i psihološku štetu romskoj deci, kako u njihovom samopouzdanju tako i u razvoju njihova identiteta. U septembru 2002. godine, Općinski je sud odbio njihovu tužbu, zaključivši da je većina romskih učenika pohađala odvojene razrede, zbog toga što su im bili potrebni dodatni časovi iz hrvatskog jezika, kao i da podnosioci nisu dokazali svoje navode o rasnoj diskriminaciji i smanjenom nastavnom planu, a tu odluku je potvrdio i Županijski sud u Čakovcu. Dana 19. decembra 2002. godine, podnosioci su izjavili Ustavnu žalbu, koju je Ustavni sud odbio.
Evropski Sud za ljudska prava, koji je u predmetnom slučaju zasedao u Velikom Veću, jednoglasno utvrdjuje povredu Čl. 6 stav 1. Konvencije, sa devet glasova za i osam glasova protiv utvrdjuje da je došlo do povrede Čl. 14 Konvencije u vezi sa Čl. 2 Protokola br. 1 uz Konvenciju. U dodatku presude nalaze se izdvojena mišljenja.