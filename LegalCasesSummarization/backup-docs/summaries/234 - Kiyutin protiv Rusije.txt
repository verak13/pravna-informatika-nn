Postupak u ovom predmetu je pokrenut predstavkom protiv Ruske Federacije, koju je Sudu podneo g. Viktor Viktorovich Kiyutin (podnosilac predstavke), uzbekistanski državljanin, sredinom decembra 2009.g.

Podnosilac je naveo da je bio žrtva diskriminacije po osnovu zdravstvenog stanja, kada je podneo zahtev za dozvolu boravka u Rusiji.

Podnosilac je rođen 1971.g. u Uzbekistanu – Sovjetskoj Socijalističkoj Republici, pa je stekao uzbekistansko državljanstvo nakon sloma SSSR. U oktobru 2002.g. njegov brat je kupio kuću sa parcelom u Rusiji. Podnosilac, njegovi polubrat i majla došli su iz Uzbekistana da tamo žive. Zatim je podnosilac oženio rusku državljanku i sa njom dobio dete. Podneo je zahtev za boravišnu dozvolu. Od njega se zahtevalo da se podvrgne medicinskom pregledu, koji je pokazao da je seropozitivan na HIV, zbog čega mu je odbijen zahtev za boravišnu dozvolu.

NAVODNA POVREDA ČLANA 14 U VEZI SA ČLANOM 8 KONVENCIJE
Član 14 – zabrana diskriminacije.
Član 8 – svako ima pravo na poštovanje svog privatnog i porodičnog života, doma i prepiske.
Prema odredbama nacionalnog zakonodavstva činjenica da je neko seropozitivan onemogućava dobijanje boravišne dozvole. Sud zaključuje da fizički invaliditet ili drugo zdravstveno stanje predstavlja moguće polje diskriminacije. Čini se da Rusija ne primenjuje ograničenja koja se odnose na HIV na turiste i posetioce sa kratkoročnim boravkom. Način prenošenja HIV-a nema veze sa dužinom boravka. Dakle, došlo je do povrede člana 14 u vezi sa članom 8 Konvencije.

PRIMENA ČLANA 41 KONVENCIJE
- Pravično zadovoljenje noštećenoj stranci.
Sud je podnosiocu dosudio određene iznose na ime naknade nematerijalne štete, kao i troškova i izdataka.
Odluka Suda je jednoglasna.