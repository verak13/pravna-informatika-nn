Postupak u ovom predmetu je pokrenut predstavkom protiv Republike Grčke, koju je Sudu podneo grčki državljanin g.Joanis Miheliudakis (podnosilac predstavke), početkom septembra 2010.g.
Podnosilac predstavke je tvrdio da su povređeni čl.6 st.1 i čl.13 Konvencije u vezi sa trajanjem krivičnog postupka. Rođen je 1960.g. i ima boravište u Atini. Početkom februara 2003.g. protiv njega je pokrenuto krivično gonjenje zbog podsticanja na lažno svedočenje. Osuđen je pred prvostepenim sudom, pa je uložio žalbu. Kazna mu je smanjena pred Apelacionim sudom. Podnosilac se žalio Kasacionom sudu. Kasacioni sud je ukinuo presudu i vratio predmet Apelacionom sudu. Apelacioni sud je opet smanjio izrečenu kaznu, a podnosilac se na odluku žalio Kasacionom sudu. Kasacioni sud je odbacio žalbu.

NAVODNA POVREDA ČLANA 6 STAV 1 KONVENCIJE
- Pravo na pravičnu i javnu raspravu u razumnom roku pred nezavisnim i nepristrasnim sudom.
Period koji se ima uzeti u razmatranje počeo je da teče 5. Februara 2003.g., kada je pokrenuto krivično gonjenje podnosioca, a okončano 5. Marta 2010.g. kada je odluka Kasacionog suda prečišćena i overena. Sud posebno ističe da ponašanje podnosioca predstavke predstavlja objektivan eleement, koji se ne može pripisati tuženoj Državi, a koji se uzima u obzir prilikom utvrđivanja da li je ili nije bilo prekoračenja razumnog roka. Konkretno krivično delo je ukazivalo da predmet nije bio složen. Dakle, došlo je do povrede ovog člana.

NAVODNA POVREDA ČLANA 13 KONVENCIJE
- Pravo na delotvoran pravni lek pred nacionalnim vlastima.
U pitanju je strukturni problem grčkog prava. Postojala je povreda ovog člana.

PRIMENA ČLANA 46 KONVENCIJE
- Visoke strane ugovornice preuzimaju obavezu da se povinuju pravnosnažnoj presudi Suda u svakom predmetu u kome su stranke.
- Pravnosnažna presuds Suda se dostavlja Komitetu ministara koji nadgleda njeno izvršenje.
Sud ima mogućnost da donese pilot-presudu koja ima za cilj da olakša što brže i što delotvornije rešavanje neke disfunkcije u unutrašnjem pravu, a što utiče na zaštitu predmetnog prava iz Konvencije. Sud obavezuje tuženu državu da u roku od godinu dana od trenutka pravnosnažnosti presude uspostavi jedan pravni lek ili skup delotvornih pravnih pravnih lekova vezano za prekoračenje razumnog roka. Iz tog razloga, Sud odlaže za taj period odlučivanje u svim predmetima protiv Grčke vezanim za trajanje krivičnih postupaka.

PRIMENA ČLANA 41 KONVENCIJE
Sud obavezuje tuženu državu da podnosiocu isplati određeni iznos na ime naknade nematerijalne štete, kao i određeni iznos na ime troškova.
- Pravično zadovoljenje oštećenoj stranci.