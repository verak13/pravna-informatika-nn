Postupak proizilazi iz predstavke (br. 25965/04) protiv Kipra i Ruske Federacije, koja je podneta Sudu od strane ruskog državljanina g-dina Nikolaja Mihailoviča Ranceva, 26. maja 2004. godine

Kćerka podnositelja predstavke, gđa Rantseva, koja je bila ruska državljanka, umrla je u nerazjašnjenim okolnostima nakon pada s prozora privatnog stana na Kipru u martu 2001. Stigla je na Kipar nekoliko dana ranije sa vizom za “kabaretske umetnike”, ali je napustila svoj posao i smeštaj nedugo nakon započinjanja i ostavila poruku da želi da se vrati u Rusiju. Nakon što je pronađena u diskoteci nekoliko dana kasnije, upravitelj kabarea odveo ju je u centralu policijsku stanicu oko 4 sata ujutro i tražio od policije da je pritvore kao ilegalnog useljenika. Policija je potom kontaktirala imigracijske vlasti koje su im rekle kako gđa Rantseva ne bi trebala biti pritvorena nego da bi po nju trebao doći njen poslodavac, koji je bio zadužen za nju, i da bi je on trebao odvesti u kancelariju za imigrante u 7 sati ujutro. Upravitelj je došao po gđu Rantsevu oko 5 sati i 20 minuta i odveo ju je u privatni stan, gde je i on ostao. Njeno telo pronađeno je na ulici ispod stana oko 6.30 sati. Pokrivač je bio provučen kroz balkonsku ogradu.

Istraga sprovedena na Kipru zaključila je da je gđa Rantseva umrla u okolnostima koje su nalikovale na nesreću tekom pokušaja bega iz stana u koji je odvedena, te da nije bilo dokaza bilo kakve prljave igre. Nakon obdukcije sprovedene nakon transporta tela u Rusiju, ruske vlasti smatrale da zaključci istrage nisu bili zadovoljavajući. Sa ruge strane, kiparske vlasti su izjavile da je istraga okončana i odbile su sprovesti bilo kakvu dodatnu istragu osim ako su ruske vlasti imale dokaze o bilo kakvim krivičnim radnjama. Međutim, ni ruske ni kiparske vlasti nisu preduzele korake kako bi ispitale dve mlade žene koje žive u Rusiji, a za koje je podnositelj predstavke naveo da su radile s njegovom kćerkom u kabareu i koje su mogle posvedočiti o seksualnom iskorištavanju koje se tamo provodilo.

Podnosilac se žalio po osnovu članova 2, 3, 4, 5 i 8 Konvencije zbog nepotpuno sprovedene istrage okolnosti pod kojima je njegova ćerka preminula, propuštanja kiparske policije da pruži adekvatnu zaštite njegovoj kćeri i propuštanja kiparskih vlasti da preduzmu korake u cilju kažnjavanja lica odgovornih za smrt i zlostavljanje njegove kćeri. Podnosilac se takođe žalio po osnovu članova 2 i 4 zbog propuštanja ruskih vlasti da istraže navodnu trgovinu ljudima čija je žrtva bila njegova ćerka, kao i njenu potonju smrt i da preuzmu korake da je zaštite od opasnosti da postane žrtva trgovine ljudima. Konačno, podnosilac predstavke se žalio u smislu člana 6 Konvencije u vezi s istražnim postupkom i navodnom nemogućnošću pristupa sudu na Kipru.

U toku trajanja postupka pred ESLJP, aprila 2009. godine, kiparske vlasti su dostavile Sudu unilateralnu deklaraciju u kojoj su priznale da je došlo do povrede članova 2., 3., 4., 5. i 6. Konvencije, te su ponudile naknadu štete podnositelju predstavke. Takođe su naveli da su imenovali nezavisne stručnjake kako bi istražili okolnosti smrti, zaposlenja i boravka na Kipru gđe Rantseve.

Kiparski pravobranilac, Poverenik za ljudska prava Saveta Europe i Ministarstvo spoljnih poslova SAD-a objavili su izveštaje koji se odnose na rasprostranjenost trgovine ljudima u svrhe seksualnog iskorištavanja na Kipru kao i na ulogu industrije kabarea i “umetničkih” viza koje olakšavaju takve aktivnosti u toj zemlji.

Sud je odbio predlog kiparske Vlade da se predmet izbriše s njegove liste predmeta. Našao je da, uprkos unilateralnoj deklaraciji kojom su priznate povrede Konvencije, poštovanje ljudskih prava zahteva da Sud nastavi razmatranje predmeta iz razloga ozbiljnosti pritužbi, akutne naravi problema trgovine ljudima i seksualnog iskorištavanja na Kipru, kao i nedostatka sudske prakse po pitanju tumačenja i primene članka 4. Konvencije na trgovinu ljudima. Sud je doneo zaključak da se slučaj se ne briše s liste (jednoglasno).