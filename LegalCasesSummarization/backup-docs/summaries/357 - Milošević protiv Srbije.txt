Podnosilac predstavke Slaviša Milošević, je bio državljanin Državne Zajednice Srbija i Crna Gora u vreme podnošenja predstavke pred Sud. Rođen je 1972. godine i živi u Beogradu. Oslanjajući se na član 5-3 (pravo da se u najkraćem roku izvede pred sudiju) i član 2. Protokola broj 4 (sloboda kretanja) žali se što nije odmah i lično izveden pred sudiju sa ovlašćenjem da ga pusti na slobodu iz pritvora pod sumnjom da je počinio krađu,što je prouzrokovalo da je njegova sloboda kretanja nepropisno ograničena.