Postupak je pokrenut na osnovu predstavke koju je sudu protiv Kraljevine Belgije podneo belgijski državljanin g. Philippe Beuze.

Pozivajući se na član 6. stavak 1. i stav 3. tačka (c) Konvencije, podnosilac predstavke je tvrdio da je bio lišen svog prava pristupa advokatu dok je bio u policijskom pritvoru, pri čemu nije dobio dovoljno informacija o svojem pravu da se brani ćutanjem i svom pravu da ne bude prisiljen da inkriminiše samoga sebe, kao i da nije imao pomoć advokata tokom razgovora s policijom koji su usledili, ispitivanja od strane istražnog sudije i drugih istražnih radnji tokom sudske istrage.

Podnosilac je rođen 1974. godine i trenutno služi doživotnu kaznu u zatvoru Marche-en-Famenne (Belgija). Njega je uhapsila francuska žandarmerija dana 17. 12. 2007. godine u selu smeštenom u francuskom departmanu Nord i priveden je u policijski pritvor na osnovu evropskog naloga za hapšenje koji je protiv njega 14. 11. 2007. godine izdao istražni sudija Prvostepenog suda u Charleroiu (Belgija) na osnovu zahteva državnog tužioca od 6. 11. 2007. godine. U nalogu je navedeno da je podnosilac tražen zbog ubistva s predumišljajem njegove bivše devojke M.B., počinjenog 5. 11. 2007. godine, kao i da je svedok koji je bio komšija M.B. službeno identifikovao podnosioca. Nalog je takođe upućivao i na rizik od ponavljanja krivičnog dela s obzirom na njegovu nasilnu prošlost.

U zapisniku o ispitivanju koji je sastavila francuska žandarmerija u trenutku hapšenja navedeno je da se podnosilac odrekao svog prava iz članka 63. stava 4. francuskog Zakona o krivičnom postupku da se savetuje s advokatom po svom izboru ili, ako to nije moguće, službeno dodeljenim braniocem. U presudi od 21. 12. 2007. godine, Odjeljenje za istrage Žalbenog suda u Douaiu (Francuska), nakon što je potvrdio da se podnosilac nije odrekao svojeg prava na načelo specijalnosti (koje podrazumijeva da se osoba čije se izručenje ili predaja traži može krivično goniti, suditi joj i pritvoriti je samo za delo za koje je izručena ili predata ili za dela počinjena nakon toga), naložio je njegovu predaju belgijskim pravosudnim organima radi izvršenja prethodno navedenog naloga za hapšenje. On je pred ovim odeljenjem imao pomoć adkovatice, gđe A., iz Advokatske komore u Douaiu.

Nakon što je 31. 12. 2007. godine predat belgijskim organima u 10:40 sati, njega je ispitivala kriminalistička policija od 11:50 do 15:55 sati. Prema zapisniku, u skladu s članom 47.bis Zakona o krivičnom postupku obavešten je da ima pravo da zatraži doslovni transkript svih pitanja koja su mu postavljena i svojih odgovora kao i da zatraži bilo kakav istražni postupak ili obavljanje bilo kakvog razgovora kao i da bi se njegove izjave mogle upotrebiti kao dokaz. Nakon razgovora s kriminalističkom policijom, ispitao ga je istražni sudija Prvostepenog suda u Charleroiu u 16:45 sati toga dana. Potvrdio je svoje izjave istražnom sudiji. Na pitanje sudije na početku ispitivanja je li odabrao advokata, on je odgovorio negativno. Na kraju zapisnika o razgovoru stajalo je da je sudija obavestio zamenika predsednika Advokatske komore da okrivljeni u trenutnoj fazi postupka nije imenovao branioca. Nije sporno da podnosiocu nije bilo dopušteno da komunicira sa advokatom u periodu boravka u policijskom pritvoru dana 31. 12. 2007. godine. Bilo mu je dopušteno samo da se savetuje s advokatom, u skladu s merodavnim pravom, nakon što je istražni sudija doneo odluku o .njegovom zadržavanju u pritvoru. Iako mu je naknadno pomagao advokat tokom sudske istrage, on nije prisustvovao razgovorima s policijom, ispitivanjima od strane istražnog sudije ili drugim istražnim radnjama koje su se odvijale tokom te faze postupka. Dana 11. 1. 2008. godine podnosioca je ponovno ispitala kriminalistička policija. Potvrdio je svoje prethodne izjave o smrti M.B. i naveo dodatne pojedinosti o onome što se dogodilo. Izjavio je da je zaista video osobu kako prolazi ulicom, a koja je bila svedok udaraca koje je zadao žrtvin sin i da je taj svedok bio u pratnji žene, te je priznao da je pretio svedoku lažnim pištoljem koji je naknadno pronađen u njegovom automobilu nakon hapšenja. Kad su službenici ukazali na nedoslednosti u njegovom iskazu, on je priznao je da je u to vreme nosio pravi pištolj, ali je nastavio negirati da je on ubica. Paralelno s istragom ubistva M.B., podnosioca je policija ispitala u četiri navrata između 6. i 7. 3. 2008. godine zbog „zločinačkog udruživanja“ u vezi s krađama automobila.

Na početku suđenja na Porotnom sudu, 1. 2. 2010. godine, podnosilac je uz pomoć svoje belgijske advokatice, predao podnesak u kome je zatražio da se ponište zapisnici o razgovorima koji su vođeni bez pravne pomoći kao i radnje koje su usledile te da se predmet tužilaštva proglasi nedopuštenim. Tvrdio je da je uskraćivanje pristupa advokatu dok je bio u policijskom pritvoru, dana 31. 12. 2007. godine, i tokom kasnijih razgovora i ispitivanja predstavljalo povredu temeljne formalne pretpostavke koja je direktno uticala na njegova prava na odbranu i time nepovratno uticala na nalog za hapšenje. Pozivajući se na praksu Suda, a posebno na presude u predmetima Salduz protiv Turske i Dayanan protiv Turske, tvrdio je da je Sud utvrdio apsolutno načelo koje ne dopušta ocenu specifičnu za pojedini predmet, s obzirom na to da je ograničenje koje proizlazi iz belgijskog prava bilo opšte i obavezne prirode kao i da belgijsko pravo nije ispunjavalo zahteve Konvencije u tim pitanjima.

Porotni sud, u delomičnoj presudi istoga dana, odbio je njegov zahtev da se predmet tužilaštva odbije. Dalje, sud je primetio je da je podnosilac bio izveden pred njega u svetlu pokazatelja krivice koji su prvenstveno proizlazili iz drugih dokaza pored njegovih vlastitih iskaza i da je iskoristio pravo da zatraži izvršavanje dodatnih istražnih radnji. Porotni sud zaključio je da su prava podnosioca na odbranu bila poštovana i da nije bilo razloga proglasiti zapisnike o razgovoru/ispitivanju ili progonu nevažećima. Imajući sve ovo u vidu, presudom od 10. veljače 2010. godine, Porotni sud osudio je podnositelja predstavke na doživotni zatvor. Podnosilac je podneo reviziju protiv presuda Porotnog suda Kasaciopnom sudu. Navodeći da je došlo do povrede člana 6. stava 1. i stava 3. tačka (c) Konvencije, kako se tumače u praksi Suda, pozivao se na pravo da mu se pruži pomoć advokata i tvrdio da je prisustvo advokata tokom ispitivanja bilo obavezno na temelju Konvencije. U presudi od 26. 5. 2010. godine Kasacioni sud odbio je taj žalbeni razlog.

U obraćanju ESLJP, podnosilac predstavke tvrdio je kako je činjenica da je bio lišen pristupa advokatu dok je bio u policijskom pritvoru, da nije dobio dovoljno informacija o svom pravu da se brani ćutanjem i svom pravu da ne optuži samoga sebe, zajedno s činjenicom da advokat nije bio prisutan tokom policijskih ispitivanja koja su usledila, ispitivanja od strane istražnog sudije i drugih istražnih radnji tokom predraspravne istrage, povredila njegovo pravo na pošteno suđenje zajamčeno članom 6. stav 1. i stav 3. tačka (c) Konvencije.

Sud navodi da se prigovori podnosioca odnose na zakonom propisana ograničenja prava na pristup advokatu, pri čemu je prvo navodno ograničenje iste prirode kao i prigovor u presudi Salduz protiv Turske. Treba istaći da je, pored te presude, veliko veće u svojoj presudi Ibrahim i drugi dalo značajno pojašnjenje prava na pristup odbrani, iako ograničenje koje je predmet prigovora u drugom predmetu nije bilo opšte i obavezne prirode. Ovaj predmet stoga Sudu pruža priliku da objasni može li se to pojašnjenje uopšteno primenjivati ili je, kako tvrdi podnosilac, utvrđenje zakonskog ograničenja samo po sebi dovoljno da se može smatrati da je došlo do povrede zahteva člana 6. stav 1. i stav 3. tačka (c).

Sud primećuje da su sporna ograničenja prava pristupa odbrani u ovome predmetu bila posebno opsežna. Podnosilac nije bio u mogućnosti da komunicira s advokatom između trenutka njegove predaje belgijskim organima dana 31. 12. 2007. godine u 10:40 sati i njegovog razgovora s policijom u 11:50 sati, te između tog razgovora i ispitivanja od strane istražnog sudije u 16:45 sati istog dana. Dodeljeno mu je samo pravo da se savetuje s advokatom, u skladu s članom 20. Zakona o pritvoru, nakon što ga je istražni sudija zadržao u pritvoru, na kraju ispitivanja u 17:42 sati, te je obavestio Advokatsku komoru da dogovori dodeljivanje branioca po službenoj dužnosti. Iako je nakon toga mogao slobodno da komunicira s dodeljenim braniocem, njemu je i dalje je bilo uskraćeno prisustvo advokata tokom naknadnih razgovora, ispitivanja i drugih istražnih radnji sprovedenih tokom sudske predraspravne istrage. Uz činjenicu da je ovo ograničenje proizašlo iz nedostatka odredbe u zakonu i tajnosti te istrage, kako je to nametnuo Zakonom o krivičnom postupku, a time i iz tumačenja zakonodavstva koje je bilo na snazi u merodavno vreme, ograničenje se primenjivalo tokom predraspravne faze. Sveukupno, između njegove predaje belgijskim organima dana 31. 12. 2007. godine i presude Optužnog veća pri Žalbenom sudu u Monsu od 31. 08. 2009. godine, on je pet puta ispitan od strane kriminalističke policije o optužbama bez advokata (ne uključujući razgovore od 6. i 7. 3. 2008. godine o krađama automobila), tri puta od strane istražnog sudije i dva puta od strane tužioca. Takođe, advokat podnosioca nije učestvovao ni u rekonstrukciji mesta zločina održanoj 6. 6. 2008. godine.

S obzirom navedeno, Sud smatra da podnosilac, koji je imao pravo na zaštitu iz člana 6. Konvencije od trenutka njegove predaje belgijskim telima, nije uživao pravo pristupa advokatu dok je bio u policijskom pritvoru i da je to pravo bilo naknadno ograničeno tokom sudske predraspravne istrage.

Sud je, ističući vrlo strogu kontrolu koja se mora primeniti tamo gde ne postoje uverljivi razlozi koji bi opravdali ograničenje prava na pristup advokatu, Sud smatra da krivični postupak koji je pokrenut protiv podnosioca, kada se razmatra u celini, nije otklonio proceduralne nedostatke koji su se dogodili u predraspravnoj fazi, koji se pre svega odnose na ograničenja prava podnosioca na pristup braniocu bila su posebno opsežna - ispitan je dok je bio u policijskom pritvoru, a da se nije mogao unapred savetovati s braniocem ili osigurati prisutnost branioca, a tokom naknadne sudske istrage branilac nije prisustvovao njegovim razgovorima ili drugim istražnim radnjama.
U tim okolnostima, i bez dovoljno jasnih prethodnih informacija o svom pravu da se brani ćutanjem, on je dao detaljne izjave dok je bio u policijskom pritvoru. Potom je izneo različite verzije činjenica i dao iskaze koji su, iako nisu samooptužujući stricto sensu, značajno uticali na njegov položaj, posebno u pogledu optužbe za pokušaj ubistva C.L. Dalje, Porotni sud je sve predmetne iskaze prihvatio kao dokaz bez sprovođenja odgovarajućeg ispitivanja okolnosti u kojima su iskazi dati ili uticaja nepostojanja branioca. Izjave koje je dao podnosilac igrale su važnu ulogu u optužnici i, što se tiče tačke optužnice koja se odnosi na pokušaj ubistva C.L., bile su sastavni deo dokaza na kojima se temeljila osuda. Dalje, u suđenju pred Porotnim sudom porotnici nisu dobili nikakva uputstva ili smernice kako trebaju oceniti izjave podnosioca i njihovu dokaznu vrednost.

Iz tih razloga, sud jednoglasno preesuđuje da je došlo do povrede člana 6. stav 1. i stav 3. tačke (c) Konvencije.

Sudije Yudkivska, Vučinić, Turković i Huseynov dali su zajedničko saglasno mišljenje.