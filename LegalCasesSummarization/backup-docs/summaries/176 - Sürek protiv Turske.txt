Podnosilac predstavke je vlasnik nedeljnika koji je objavio pisma dva čitaoca koji oštro osuđuju vojne akcije vlasti u jugoistočnoj Turskoj i optužuje ih i za brutalno gušenje kurdskog naroda u borbi za nezavisnost i slobodu.
Podnosilac predstavke je osuđen za „širenje propagande protiv nedeljivosti države i izazivanje neprijateljstva i mržnje među ljudima”.

On se žalio da je povređeno njegovo pravo na slobodu izražavanja.

Sud je smatrao da nije je došlo do povrede člana 10 (sloboda izražavanja). Sud je istakao da su osporena pisma predstavljala podsticanje krvave osvete i da je u jednom od pisama identifikovano lice, po imenu, izazivajući mržnju prema njemu i izlažući ga mogućem riziku od fizičkog nasilja. Iako podnosilac tužbe nije lično izrazio stavove sadržane u pismima, on je ipak objavljivanjem pisama pružio mogućnost za raspirivanje nasilja i mržnje. Sud je smatrao da je on, kao vlasnik nedeljnih novina, posredno, imao dužnost i odgovornost da prati kako je uredničko i novinarsko osoblje obavilo zadatak pri prikupljanju i puštanju u javnost informacija, koje su dobile još veći značaj u situacijama prisutnih sukoba i napetosti.