Predmet je formiran na osnovu predstavki podnetih od strane dvadesetšest hrvatskih državljana.
Tokom 1992. godine, podnosioci su, izvesnoj S.D., pozajmili razne iznose novca, koji je trebalo da bude vraćen u periodima od dva do dvanaest meseci, po kamatnim stopama u rasponu od 10% do 18%. S obzirom na to da S.D. nije izvršila svoje ugovorne obaveze, posnoioci predstavki su podneli tužbu Općinskom sudu u Zagrebu, dana 21. marta 1994. godine. Do dana stupanja Konvencije u odnosu na Hrvatsku, na snagu, održano je nekoliko ročišta. Dana 17. novembra 1997. godine, sud je naložio tužiocima da uplate predujam za troškove finansijkog veštaka, ali su oni odbili, s obzirom na to da su u toku postupka dostavili mišljenje veštaka, kome se tužena nije protivila. Nakon tri održana ročišta 2001. godine i 2003. godine, sud je doneo presudu u korist tužilaca, a dana 12. februara 2004. godine, tužena je izjavila žalbu Županijskom sudu u Zagrebu. Dana 8. novembra 2005 godine, Županijski sud je odbio žalbu tužene i potvrdio prvostepenu presudu. U medjuvremenu, dana 2. decembra 2002, godine, tužioci su izjavili Ustavnu žalbu, a Ustavni sud Hrvatske utvrdio povredu prava na sudjenje u razumnom roku.
Evropski Sud za ljudska prava, u obrazloženju presude navodi da je dužina postupka bila prekomerna i da nije zadovoljila uslov razumnog roka, kao i da, uzimajući u obzir okolnosti predmetnog slučaja, inače delotvorno pravno sredstvo nije imalo svojstvo delotvornosti i utvrdjuje povredu Čl. 6. stav 1. i Čl. 13. Konvencije.