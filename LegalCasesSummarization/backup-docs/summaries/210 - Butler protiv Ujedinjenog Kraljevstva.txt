Podnosilac predstavke je državljanin Velike Britanije, rođen 1956. godine. Podnosilac predstavke je okoreli kockar koji se kladi na konjske trke pa je u tu svrhu imao pozamašnu količinu gotovog novca, a 1992.godine je imao popriličnu zaradu od prodaje kuće koju je kupio i adaptirao.

Podnosilac predstavke tvrdi da nikada nije bio osuđivan i za bilo kakva krivična dela u vezi sa opojnim drogama i novcem ukradenim iz jedne pošte.

Podnosilac predstavke se u skladu sa stavom 2 člana 6 Konvencije žalio da je postupak zaplene, zadržavanja i trajnog oduzimanja imovine u skladu sa članovima 42 i 43 Zakona o nezakonitoj trgovini opojnom drogom iz 1994. godine povredio njegovo pravo da bude smatran nevinim. Takođe tvrdi da je na osnovu člana 1 Protokola br. 1 Konvencije kao nedužna strana lišen uživanja svog novca. Konačno navodi da on ne raspolaže bilo kakvim delotvornim pravnim sredstvom kojim bi osporio trajno oduzimanje novca što predstavlja kršenje člana 13 Konvencije.