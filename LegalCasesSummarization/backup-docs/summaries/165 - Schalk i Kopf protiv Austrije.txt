Postupak u ovom predmetu je pokrenut predstavkom protiv Republike Austrije, koju su Sudu podnela dva austrijska državljanina, g.Horst Michael Shalk i g.Johan Franz Kopf (podnosioci predstavke), početkom avgusta 2004.g.

Podnosioci su naročito naglasili da su bili diskrminisani kao istopolni par, time što im je onemogućeno zaključenje braka ili da se na drugi zakonom propisani način prizna njihova veza.

U slučaj se umešala i Vlada Ujedinjenog Kraljevstva, kao i 4 nevladine organizacije.

Podnosioci su rođeni 1962. g. i 1960.g. i žive u Beču. Tražili su od Kancelarije za pitanja ličnog statusa da preduzme formalne radnje kako bi im se omogućilo da zaključe brak. Optinska kancelarija Beč je odbila njihov zahtev. Podnosioci su podneli žalbu Regionalnom guverneru, ali bez uspeha. Takođe su smatrali da je povređeno njihovo pravo ma mirno uživanje imovine, obzirom da u slučaju da jedan parner iz homoseksualne veze umre, drugi je diskriminisan jer bi bio u mnogo lošijoj poziciji prema poreskim zakonima, nego preostali partner iz bračnog para. Kasnije je i Ustavni sud odbio njihovu žalbu.

Vlada tvrdi da Zakon o registrovanom partnerstvu dozvoljava istopolnim parovima da ostvare pravni status u najvećoj meri prilagođen statusu koji odgovara braku partnera suprotnih polova. Navela je da se ova pravna stvar može smatrati rešenom i da je opravdano predstavku skinuti sa liste predmeta pred Sudom.

NAVODNA POVREDA ČLANA 12 KONVENCIJE
- Pravo na stupanje u brak (muškarca i žene)
Sud smatra da predmet otvara ozbiljna činjenična i pravna pitanja prema Konvenciji. Primećuje da još nije imao priliku da ispituje da li dve osobe istog pola mogu da navode da imaju pravo na zaključenje braka. Ipak, izvesni principi se mogu izvesti iz prakse Suda u pogledu transseksualnih osoba.Sud je primetio postojanje široko rasprostranjenog prihvatanja braka transseksualnih osoba prema novostečenom polu. Podnosioci se ne pozivaju na tekstualnu interpretaciju člana 12, već na praksu Suda po kojoj je Konvencija živi instrument i koja se interpretira u današnjim okolnostima.
Sud nalazi da član 12 Konvencije ne nameće obavezu Vladi tužene strane da dozvoli zaključenje braka istopolnom paru. Dakle, nije došlo do povrede člana 12 Konvencije (jednoglasno).

NAVODNO KRŠENJE ČLANA 14 U VEZI SA ČLANOM 8 KONVENCIJE
Član 8 – svako imapravo na poštovanje svog privatnog i porodičnog života,...
Član 14 – zabrana diskriminacije
Praksa Suda je jedino prihvatila da emocionalni i seksualni odnos istopolnih parova predstavlja „privatni život“, ali nije utvrdila da predstavlja „porodični život“, čak i tamo gde je dugotrajna veza u zajednici bila od značaja za par. U svetlu evolucije u velikom broju država, Sud smatra veštačkim održavanje stanovišta da istopolni par ne može ostvarivati „porodični život“. Imaju pravo na zasnivanje registrovane istopolne zajednice, pa nema povrede ovih članova (4:3).

NAVODNA POVREDA ČLANA 1 PROTOKOLA BR.1
- Pravo na neometano uživanje imovine
Ova žalba nije potkrepljena navodima i dokazima, pa se mora odbaciti.