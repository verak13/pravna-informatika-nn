Ovaj predmet je pokrenut predstavkom protiv Rumunije koju su Sudu podnela četiri rumunska državljanina (podnosioci predstavke), gđa Delija Strain, g.Horija Stojnesku, gđa Felicija Stojnesku i gđa Marija Taučean, krajem novembra 1999.godine. Podnosioci predstavke su rođeni 1914., 1920., 1921. i 1945.godine. Prva dva podnosioca predstavke i njihov preminuli brat Mirčea Stojnesku, čiji su naslednici druga dva podnosioca predstavke, bili su vlasnici kuće u Aradu. Godine 1950. država je ušla u posed navedene kuće na osnovu Uredbe o nacionalizaciji. Pretvorena je u četiri stana za izdavanje. Prva dva podnosioca predstavke i Mirčea Stojnesku podneli su, krajem septembra 1993.godine, tužbu za vraćanje nepokretne imovine. Po njihovom mišljenju, nacionalizacija predmetne kuće bila je pogrešna i nezakonita. Nisu našli zadovoljenje pred nacionalnim organima pa su se obratili Sudu.
NAVODNA POVREDA ČL.1 PROTOKOLA BR.1
- Pravo na neometano uživanje imovine.
Država je smatrala da su podnosioci predstavke imali pravo da traže naknadu na osnovu Zakona 10/2001. Podnosioci predstavke su tvrdili da je Apelacioni sud u Temišvaru u pravnosnažnoj odluci potvrdio, sa retroaktivnim dejstvom, da je nacionalizacija njihove imovine bila nezakonita, pa su tvrdili da su oni zakoniti vlasnici te imovine.
- Svrha mešanja – Sud je spreman da prihvati da se u ovom predmetu mešanjem želeo postići legitiman cilj.
- Proporcionalnost mešanja – mešanjem u neometano uživanje imovine mora da se postigne pravična ravnoteža između zahteva koji su od opšteg interesa za zajednicu i uslova za zaštitu osnovnih prava pojedinca.
- Naknada – ostaje da se utvrdi da li je potpuni izostanak naknade mogao biti opravdan s obzirom na okolnosti predmeta.
U ovom predmetu postoji povreda čl.1 Protokola br.1 uz Konvenciju (6:1).
NAVODNA POVREDA ČL.6 ST.1 KONVENCIJE
- Pravo na suđenje u razumnom roku.
Sud ponavlja da se razumno trajanje postupka mora ceniti u svetlu okolnosti predmeta. Po mišljenju Suda, ovaj spor pred nacionalnim sudovima nije bio naročito složen. Tužba je podneta septembra 1993.godine, a prvostepena presuda je doneta nakon četiri godine. Dakle, postoji povreda ovog člana.
- Nepristrasnost i nezavisnost sudova – podnosioci nisu predočili dokaze za ovu tvrdnju pa se žalba u ovom delu smatra očigleno neosnovanom i odbija se.
PRIMENA ČL.41 KONVENCIJE
- Pravična naknada oštećenoj stranci.
Sud je jednoglasno odlučio da tužena Država mora da vrati nepokretnu imovinu koja pripada podnosiocima predstavke, kao i da plati odštetu podnosiocima, određene iznose na ime materijalne i nematerijalne štete i na ime troškova i izdataka.