Podnositeljka predstavke je srpska državljanka rodjena 1966. godine i živi u Beogradu. Oslonila se na povredu Čl. 10 Konvencije.
Podnositeljka je bila novinarka, zaposlena u "Politici" i septembra 2003. godine, uredjivački odbor je zamolio da napiše članak o gospodji Nataši Kandić, srpskoj aktivistikinji u oblasti ljudskih prava, poznatoj po aktivnostima u istraživanju krivičnih dela izvršenih za vreme oružanih sukoba u bivšoj Jugoslaviji, kao i po tome što je pristalica za punu saradnju jugoslovenskih, odnosno srpskih organa sa Medjunarodnim krivičnim sudom za bivšu Jugoslaviju- "MKSBJ". Članak podnositeljke predstavke o gospodji Kandić, pojavio se u "Politici" 7. novembra 2003. godine, pod naslovom "Haški istražitelj".
Dana 10. novembra, gospodja Kandić je započela privatno krivično gonjenje podnositeljke, tvrdeći da je članak napisan sa namerom da se ona omalovaži i predstavi kao izdajnik srpskih interesa. Prvi opštinski sud u Beogradu je dana 1. septembra 2005. godine osudio podnositeljku za uvredu i izrekao joj sudsku opomenu. Nakon toga, podnositeljka izjavljuje žalbu na odluku, navodeći da sporne reči u članku nisu njeno mišljenje, već misljenje drugog autora i da činjenica da je pisala o negativnim stavovima prema privatnom tužiocu i njenom radu ne može i ne sme, činiti je krivično odgovornom, kao i da takav stav prema slobodi štampe može imati dalekosežne posledice. Okružni sud je dana 5. jula 2006. godine potvrdio prvostepenu presudu, a podnositeljka je nakon toga otpuštena iz "Politike".
Evropski Sud za ljudska prava proglašava predstavku dopuštenom i utvrdjuje povredu Čl. 10 Konvencije.