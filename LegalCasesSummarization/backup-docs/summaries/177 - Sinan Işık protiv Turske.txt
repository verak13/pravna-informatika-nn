Predmet je pokrenut predstavkom (koju je 3. juna 2005. godine podneo državljanin Turske, g. Sinan Işık.

Podnosilac predstavke konkretno je naveo da odbijanje njegovog zahteva da u svojoj ličnoj karti reč “islam” zameni nazivom njegove vere “Alevi” predstavlja povredu člana 9 Konvencije. On takođe navodi da je došlo do povrede člana 6 i člana 14 Konvencije.

Işık rođen je 1962. godine u Izmiru gde i živi. On je pripadnik verske zajednice Alevi koja je duboko ukorenjena u tursko društvo i istoriju. Njihovu veru, koja je pod uticajem naročito sufizma i određenih predislamskih verovanja, neki pripadnici Alevi zajednice smatraju zasebnom religijom a drugi “suštinom” ili “prvobitnim oblikom” islama.

Podnosilac predstavke naveo je da se u njegovoj ličnoj karti, koju je izdao matičar, nalazi rubrika “vera” u kojoj je navedeno “Islam”, iako on nije pripadnik te vere. On se u maju 2004. godine obratio Okružnom sudu u Izmiru sa zahtevom da se u njegovoj ličnoj karti izvrši predmetna izmena.

Pravni savetnik Direkcije za verska pitanja dao je svoje mišljenje u vezi sa ovim zahtevom. On je naveo konkretno da navođenje verskih tumačenja ili podkultura u rubriku za veru na ličnoj karti nije u skladu sa nacionalnim jedinstvom, republikancskim principima i principima sekularizma. On je konstatovao konkretno da reč “Alevi”, kojom se opisuje podgrupa u okviru Islama, ne može da se smatra zasebnom verom ili granom Islama. To je tumačenje Islama pod uticajem sufizma
koje ima posebne kulturološke karakteristike. Septembra 2004. godine, sud je odbio zahtev podnosioca predstavke, nakon čega je on podneo žalbu Kasacionom sudu, koji je potvrdio presudu suda niže instance bez obrazloženja.

Podnosilac predstavke naveo je da je došlo do povrede člana 9. Takođe se žalio na povredu člana 6 Konvencije na osnovu toga da je Okružni sud tražio samo mišljenje
Direkcije za verska pitanja, javne institucije. Po njegovom mišljenju, ta institucija nije kvalifikovana da daje mišljenja o pripadnicima Alevi vere.

Većinom glasova (6:1) Sud je odličio da je došlo do povrede člana 9 Konvencije iako ida nema potrebe da se zasebno ispituje da li je došlo do povrede člana 6 i člana 14
Konvencije u ovom konkretnom predmetu.

Izdvojeno mišljenje sudije Cabral Barreto