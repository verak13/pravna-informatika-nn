Predmet je formiran na osnovu predstavke podnete od strane hrvatskog državljanina, rodjenog 1969. godine i živi u Samoboru.
Podnosilac je sa suprugom i dvoje dece živeo u stanu u Zagrebu, koji se nalazio na trećem spratu stambene zgrade i 2003. godine, dobili su treće dete sa višestrukim telesnim i duševnim smetnjama, zbog čega su, 2006. godine, kupili kuću u Samoboru, kako bi detetu olakšali kretanje, odvodjenje na terapije i udovoljili svim drugim potrebama, s obzirom na to da zgrada u kojoj su živeli nije imala lift, a detetu je kretanje bilo vrlo otežano.
Nakon što je, 2006. godine, kupio kuću u Samoboru, podnosilac je podneo zahtev za oslobadjanje od plaćanja poreza poreskoj upravi, pozivajući se na Čl. 9 Zakona o porezu na promet nekretnina, a stan u kome su pre toga stanovali, svakako nije zadovoljavao potrebe njihovog maloletnog deteta, koje je bilo u invalidskim kolicima.
Dana 6. maja 2009. godine, Ministarstvo Finansija- Porezna uprava, odbacila je zahtev podnosioca i naložila mu da plati iznos od oko 11.250 eura na ime poreza, na koje je rešenje podnosilac uložio žalbu, Samostalnoj službi za drugostepeni upravni postupak, koja je, dana 6. jula 2009. godine, takodje, odbila njegovu žalbu, kao neosnovanu.
Dana 7. septembra 2009. godine, podnosilac je pokrenuo upravni spor, a dana 21. marta 2012. godine, Visoki upravni sud Republike Hrvatske je odbio njegovu tužbu kao neosnovanu.
Nakon toga, dana 25. maja 2012. godine, podnosilac izjavljuje Ustavnu žalbu, koji Ustavni sud odbija i potvrdjuje odluke nižih sudova.
Evropski Sud za ljudska prava, uzimajući u obzir sve okolnosti predmetnog slučaja, kao i svu sudsku praksu, utvrdjuje povredu Čl. 14 u vezi sa Čl.1 Protokola br. 1.