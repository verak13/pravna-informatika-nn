Postupak u ovom predmetu je pokrenut predstavkom protiv Republike Moldavije, koju je Sudu podnelo devet moldavskih državljana (podnosioci predstavke), u drgoj polovini marta 2002.g. Podnosiocima je dodeljena besplatna pravna pomoć. Podnosioci su svi bili zaposleni ili ranije zaposleni kao novinari na Teleradio-Moldova (TRM) i naveli su da su žrtve prakse neprimerenog političkog uticaja na uređivačku politiku, što predstavlja povredu člana 10 Konvencije.

Javna rasprava je održana u Zgradi ljudskih prava u Strazburu, početkom marta 2006.g.

TRM je osnovan predsedničkim ukazom od 11.03.1994.g., kao kompanija u državnom vlasništvu, a nastao je iz ranijeg državnog radiotelevizijskog emitera. Kasnije je pretvoren u kompaniju u javnom vlasništvu. U Moldaviji je bio ograničen broj kanala, koji su stanovnici mogli ga gledaju. Po izjavi podnosilaca TRM je tokom celog svog postojanja bio izložen političkoj kontroli. Nakon februara 2001.g., kada je Komunistička partija dobila veliku većinu na parlamentarnim izborima, određeni broj viših rukovodilaca TRM je smenjen, a na njihova mesta su dovedene osobe lojalne Vladi. Informacije emitovane u dnevniku su bile pod strogom kontrolom TRM- ovog menadžmenta. Za intervjue i izveštaje političke prirode koristila se samo grupa novinara i tehničkog osoblja od poverenja. Novinari su primali instrukcije u pogledu toka i smera kojim prilog treba da ide, a ponekad im je i ceo tekst bio diktiran. Kada je usvojen zakon po kome TRM prelazi u javno vlasništvo, osoblje stare državne kompanije je moralo da prođe ispit da bi se zaposlilo u novoj javnoj kompaniji.

NAVODNA POVREDA ČLANA 10 KONVENCIJE
- Pravo na slobodu izražavanja
Vlada je navode podnosilaca negirala i tvrdila je da oni, u svakom slučaju, nisu iscrpli domaće lekove. Sud razmatra period od februara 2001.g., kada podnosioci izjavljuju da je problem političke kontrole nad uređivačkom politikom u TRM-u postao akutan, pa do 26.09.2006.g., kada Sud donosi odluku o prihvatljivosti (vremenski opseg predmeta). Sud smatra da postojanje domaćih pravnih lekova mora biti dovoljno izvesno u praksi, kako bi oni imali potrebnu dostupnost i delotvornost. Teret dokazivanja u tom smislu je na Vladi.
Podnosioci smatraju da domaći zakon ne daje dovoljne garancije zaštite od cenzure i neprimerenog političkog uticaja. Sud smatra da nema demokratije bez pluralizma , kao i mogućnosti da se problemi zemlje rešavaju dijalogom, bez pribegavanja nasilju, čak i kada su problemi izuzetno zahtevni. Demokratija cveta u slobodi izražavanja. Bitna je uloga radio i televizijskih programa. Došlo je do mešanja u pravo na slobodu izražavanja podnosilaca, a Država nije ispoštovala svoju pozitivnu obavezu po pitanju poštovanja člana 10 Konvencije. Došlo je do povrede člana 10 Konvencije.

PRIMENA ČLANA 46 KONVENCIJE
- Visoke strane ugovornice preuzimaju obavezu da se povinuju konačnoj presudi Suda u svakom predmetu u kome su stranke.
- Konačna presuda Suda se dostavlja Komitetu ministara, koji nadgleda njeno izvršenje.

PRIMENA ČLANA 41 KONVENCIJE
- Pravo na pravično zadovoljenje oštećenoj stranci.
Sud zaključuje da pitanje primene ovog člana još nije spremno za odluku.
Presuda je doneta jednoglasno.