Postupak u ovom predmetu je pokrenut predstavkom (broj 13279/05) koju je Sudu podnijelo dvoje turskih državljana, gosp. Nejdet Şahin i gđa Perihan Şahin, 9. aprila 2005. godine. Podnosioci predstavke su naveli da su postupci pred domaćim sudovima bili nepravični zbog protivurečnih odluka koje su ti sudovi doneli.

Predstavka je dodijeljena Drugom odeljenju koje je zaključilo, sa šest glasova prema jedan, da član 6. stav 1. Konvencije nije prekršen. Podnosioci su potom zahtevali da se predmet prosledi Velikom veću na osnovu člana 43. Konvencije. Odbor Velikog veća je prihvatio taj zahtev.

Podnosioci predstavke su rođeni 1949. godine i 1950. godine i žive u Ankari. Njihov sin, vojni pilot, je preminuo u avionskoj nesreći koja se desila u blizini sela Malatya (Akçadağ / Güzyurdu) 16. maja 2001. godine dok je prevozio trupe iz Diyarbakıra u Ankaru. Trideset tri druga vojna lica su poginula u istoj nesreći, od kojih su petorica članovi posade. Dana 10. maja 2002. godine, podnosioci predstavke su, putem svog advokata podneli zagtev za penziju Generalnoj direkciji turskog penzionog fonda u skladu sa članom 21. Zakona broj 3713 koji se odnosi na borbu protiv terorizma. U dopisu od 23. maja 2002. godine, Generalna direkcija turskog penzionog fonda je istakla da je podnosiocima predstavke dodeljena mesečna ratna vojna invalidska penzija i paušalni iznos koji je jednak sumi trideset plata najvišeg državnog službenika. Ona je dalje istakla da smrt njihovog sina nije bila uzrokovana terorističkim aktom u smislu Zakona broj 3713, nego činjenicom da se njegov avion srušio iz nepoznatog razloga. To je bio razlog zbog kojeg nije bilo moguće povećati mesečnu invalidsku penziju do iznosa mesečne plate koja se isplaćuje ekvivalentnim aktivnim vojnim licima.

Podnosioci predstavke su se žalili na ovu odluku Upravnom sudu u Ankari. Oni su prije svega istakli da je njihov sin poginuo dok je transportirao trupe angažovane u borbi protiv terorizma iz severnog Iraka tako da se treba smatrati da se njegova smrt desila u kontekstu borbe protiv terorizma. Sudsko veće Upravnog suda u Ankari je odbacilo njihovu žalbu budući da je smatralo da ne potpada pod opseg njegove nadležnosti, nego nadležnosti Vrhovnog vojnog upravnog suda, nakon čega su podnosioci predmet dostavili Vrhovnom vojnom upravnom sudu. Dana 10. juna 2004. godine, Vrhovni vojni upravni sud je odbacio njihov zahtev. Podnosioci su uložili žalbu na ovu presudu, koja je obračena.

U obraćanju ESLJP, podnocioci predstavke su naveli da je postupak pred domaćim sudovima bio nepravičan i da je mogućnost da ista činjenica može dovesti do različite pravne ocene od jednog suda do drugog u suprotnosti sa principima jednakosti pred zakonom i dosledne primene zakona (imajući u vidu da su sudovima kojima su se obraćali dostavili predmete koji su prema njihovom mišljenju bili slični njihovom slučaju). Oni su istakli da su porodice žrtava koje su poginule u istoj avionskoj nesreći kao i njihov sin podnele zahteve koji su slični njihovom zahtevu i da su dobile spor pred redovnim upravnim sudovima. Oni su se pozvali na član 6. stav 1. Konvencije.

Sud je sa, deset glasova prema sedam doneo odluku da član 6. stav 1. Konvencije nije prekršen.

Presudi je priloženo izdvojeno mišljenje sudija Bratzae, Casadevalla, Vajić, Spielmanna, Rozakisa, Kovlera i Mijović