Postupak u ovom predmetu je pokrenut predstavkom protiv Republike Poljske, koju je Sudu podnela nekolicina poljskih državljana i Fondacija za ravnopravnost (podnosioci predstavke), sredinom decembra 2005.g.

Podnosioci su se žalili da je povređeno njihovo pravo na slobodu mirnog okupljanja, od strane domaćih vlasti i načina na koji su primenile merodavno domaće pravo u njihovom slučaju. Tvrdili su da nisu imali na raspolaganju nikakav postupak kojim bi mogli dobiti konačnu sudsku odluku pre datuma planiranih okupljanja. Žalili su se i da su diskriminisani time što im je odbijena dozvola da organizuju okupljanja, dok je drugim osobama odobrena. Planirano okupljanje je imalo za cilj osvešćivanje javnosti na problem diskriminacije manjina – seksualnih, nacionalnih, etničkih i religijskih – kao i problem diskriminacije žena i invalidnih osoba. Tražili su dozvolu za organizovanje parade. Početkom juna 2005.g gradonačelnik je doneo odluku o zabrani stacionarnih okupljanja. Naveo je da je problem što se takva okupljanja održavaju na putevima koji se koriste za drumski saobraćaj. Podnosioci su propustili da napomenu da bi koristili automobile sa zvučnicima, koji bi bili parkirani tako da ne ometaju saobraćaj. Inače, okupljanje je bilo najavljeno za 11.juni. Neka druga okupljanja su bila dozvoljena.
Vlada je podnosiocima sporila status žrtve, a i tvrdila da nisu iscrpljena unutrašnja pravna sredstva.

NAVODNA POVREDA ČLANA 11 KONVENCIJE
- Svako ima pravo na slobodu mirnog okupljanja i slobodu udruživanja sa drugima...radi zaštite svojih interesa
Pozivajući se na zaštitne znake „demokratskog društva“, Sud je posebno naglasio pluralizam, toleranciju i širokoumlje. Iako su dotična okupljanja zabranjena,ista su ipak održana. Podnosioci su to učinili na određeni rizik. Zabrana je predstavljala negativan uticaj na podnosioce i učesnike, u cilju njihovog obeshrabrivanja. Obzirom na okolnosti slučaja, Sud smatra da je došlo do povrede člana 11 Konvencije.

NAVODNA POVREDA ČLANA 13 KONVENCIJE
- Pravo na delotvorni pravni lek
Podnosioci su tvrdili da nisu imali na raspolaganju nikakvu proceduru koja bi im omogućila da dobiju konačnu odluku pre datuma planiranih okupljanja. Sud prihvata da su upravne vlasti na kraju priznale da su prvostepene odluke usvojene u predmetu podnosilaca bile suprotne zakonu. Međutim, to se dogodilo nakon datuma na koji su podnosioci planirali da održe sporne skupove. Sloboda okupljana, ukoliko se ne omogući u pogodno vreme, može postati besmislena. Dakle, došlo je do povrede člana 13 zajedno sa članom 11Konvencije.

NAVODNA POVREDA ČLANA 14 ZAJEDNO SA ČLANOM 11 KONVENCIJE
- član 14 – zabrana diskriminacije
Podnosioci naglašavaju da su druge organizacije i osobe dobile dozvolu za održavanje skupa spornog datuma. Imajući u vidu sve činjenice slučaja, Sud smatra da je došlo do povrede.

PRIMENA ČLANA 41 KONVENCIJE
- pravično zadovoljenje oštećenoj stranci
Podnosioci nisu podneli zahtev za naknadu štete.
Odluka je doneta jednoglasno.