Predmet je formiran na osnovu predstavke podnete od strane crkava reformističke denominacije, koje su registrovane kao verske zajednoce na temelju hrvatskog prava i imaju sedišta u Zagrebu (prva i druga crkva podnositelji) i u Tenji (treća crkva podnositelj). Crkve su upisane u evidenciju verskih zajednica u Hrvatskoj i to prva- 18. decembra 2003. godine, druga 3. decembra 2003. godine i treća crkva podnositelj, dana 14. oktobra 2003. godine, a sve u skladu sa Zakonom o pravnom položaju verskih zajednica.
Dana 21. juna 2004. godine, sve tri crkve podnele su zahtev za sklapanje Ugovora sa Vladom Republike Hrvatske, kojim bi uredili odnose i koji bi crkvama omogućio da drže časove veronauke u školama, pružaju pomoć štićenicima u zdravstvenim ustanovama, zatvorima, i ustanovama socijalne zaštite, kao i da vrše obrede sklapanja braka. Dana 23. decembra 2004. godine, Vlada Republike Hrvatske, usvojila je zaključak, kojim je postavila kriterijume koje verske zajednice moraju da ispune, kako bi mogle da sklope takav ugovor sa Vladom.
Dana 12. januara 2005. godine, Komisija za verske zajednice, obavestila je crkve podnosioce da ne ispunjavaju, ni zajedno, ni pojedinačno, kriterijume navedene u zaključku. Nakon još jednog podnetog zahteva, ovog puta predsedniku Vlade, crkve podnositelji primile su još jedan podnesak u kome se njihov zahtev ponovo odbija, iz istih razloga. Crkve podnositelji pokreću upravni spor , protiv odluka Komsije za verske zajednice, a Upravni sud je, dana 12. oktobra 2006. godine, tužbu odbacio, kao nedopuštenu. Crkve izjavljuju ustavnu žalbu, koju Ustavni sud odbija, dana 1. oktobra 2006. godine.
Evropski Sud za ljudska prava, uzimajući u obzir sve okolnosti predmetnog slučaja, kao i sudsku praksu, u obrazloženju presude navodi da razlika u postupanju prema crkvama podnosiocima i drugim verskim zajednicama koje su o pitanjima od zajedničkog interesa sklopile ugovor sa Vladom Republike Hrvatskei imale mogućnost da drže časove veronauke i obavljati obrede venčanja, nisu imale nikakvo objektivno i razumno opravdanje i utvrdjuje povredu Čl. 14. u vezi sa Čl. 9. Konvencije.