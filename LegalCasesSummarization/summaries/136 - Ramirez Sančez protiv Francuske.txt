Postupak u ovom predmetu je formiran predstavkom protiv Republike Francuske koju je Sudu podneo državljanin Venecuele, g.Ramirez Sančez (podnosilac predstavke), krajem jula 2000.godine. Podnosilac je naročito tvrdio da je bio držan u samici suprotno članu 3 Konvencije i da mu na raspolaganju nije bio nikakav pravni lek kojim bi osporio tu meru. Nakon što je Veće izreklo presudu, podnosilac je uputio zahtev Sudu da se predmet uputi Velikom veću. Podnosilac predstavke je rođen 1949. Godine i trenutno je u zatvoru. Klervo. On tvrdi da je revolucionar po profesiji, a pritvoren je sredinom avgusta 1994.godine. Optužen je za niz terorističkih dela i osuđen na kaznu doživotnog zatvora. Držan je u samici od avgusta 1994.godine do sredine oktobra 2002.godine. Prema rečima njegovog advokata, nalazio se u izrazito nehumanim uslovima. Angažovani lekari su smatrali da je produžavanjem boravka u samici ugroženo fizičko i psihičko zdravlja podnosioca.
Veće je smatralo da nije bilo povrede člana 3 Konvencije. Utvrdilo je da podnosilac predstavke nije bio u potpunoj čulnoj izolaciji, niti u potpunoj socijalnoj izolaciji.

NAVODNA POVREDA ČLANA 3 KONVENCIJE
- Zabrana mučenja ili nečovečnog ili ponižavajućeg postupanja ili kažnjavanja
Sud prvo mora da utvrdi period pritvora koji treba uzeti u obzir prilikom ispitivanja žalbe na osnovu člana 3. Boravak podnosioca u samici je prekinut sredinom oktobra 2002.godine i on je bio u redovnim zatvorskim uslovima do sredine marta 2004.godine. Zatim je opet držan u samici, a onda su od početka januara 2006.godine ponovo uspostavljeni redovni uslovi. Ovaj član sadrži jednu od najosnovnijih vrednosti demokratskih društava. Čak i u najtežim okolnostima, kao što je borba protiv terorizma ili kriminala. Zlostavljanje mora da dostigne minimalni stepen težine da bi potpalo pod član 3 Konvencije. Da bi kažnjavanje ili sa njim povezano postupanje bilo „nečovečno“ ili „ponižavajuće“, patnja ili poniženje moraju u svakom slučaju da prevazilaze neobilazan element patnje ili poniženja povezan sa datim oblikom legitimnog postupanja ili kažnjavanja.
Sud smatra da što se tiče fizičkih uslova u kojima je držan podnosilac nije došlo do povrede čl.3Konvencije. Prostorija je imala dovoljno prostora, krevet, sto, stolicu, prirodno svetlo, sanitarni čvor, podnosiocu je bilo obezbeđeno dva sata dnevno boravka u dvorištu i pristup prostoriji za kardio trening- jedan sat dnevno. Njegova izolaciji je bila relativna. Zaključak, nije bilo povrede čl.3 (12:5).

NAVODNA POVREDA ČLANA 13 KONVENCIJE
- Pravo na delotvoran pravni lek.
Veće je zaključilo da je došlo do povrede čl.13 Konvencije. Navelo je da zatvorenici upućeni u samicu nisu pre presude Državnog saveta od jula 2003.g. imali na raspolaganju nijedan pravni lek za osporavanje mere ili njenog produženja.
Sud smatra da u ovom predmetu jeste došlo do povrede čl.13 Konvencije iz razloga nepostojanja pravnog leka u domaćem pravu po datom pitanju (jednoglasno).

PRIMENA ČLANA 41 KONVENCIJE
- Pravo na pravičnno zadovoljenje oštećenoj stranci.
Podnosilac predstavke nije podneo zahtev za naknadu štete. Dosuđen mu je određeni iznos na ime naknade sudskih i drugih troškova