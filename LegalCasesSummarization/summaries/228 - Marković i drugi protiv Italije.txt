Predstavka po kojoj je pokrenut predmet odnosial se na postupak za naknadu štete koji su podnositelji pokrenuli pred italijanskim sudovima zbog smrti njihovih rođaka tokom vazdušnih napada na Federalnu Republiku Jugoslaviju. Svih deset podnositelja su državljani bivše Srbije i Crne Gore i bliski rođaci ljudi koji su poginuli tokom napada kada je 23. aprila 1999. godine bombardovano sedište Radio Televizije Srbije (RTS) u Beogradu od strane NATO saveznika što je rezultoalo sa 16 mrtvih.

Podnositelji su pokrenuli postupak za naknadu štete pred Okružnim sudom u Rimu, jer su smatrali da je učešće Italije u navedenim vojnim operacijama bilo znatno veće od učešća drugih članica NATO-a jer je Italija pružila važnu političku i logističku podršku, dajući na upotrebu svoje avio-baze i letelice koje su korištene za napad na Beograd i zgradu RTS-a. U navedenom postupku tuženu državu su zastupali Ured premijera, italijansko Ministarstvo odbrane, kao i Zapovedništvo ujedinjenih snaga južne Europe (NATO AFSOUTH).

Podnositelji su se žalili, na temelju čl. 6. Konvencije (pravo na pravično suđenje), a u vezi sa čl. 1. (obaveza na poštovanje ljudskih prava), da nisu imali pravo na pristup sudu.

Italijanska Vlada navela je da podnositelji nisu iscrepili sva domaća pravna sredstva jer nisu nastavili postupak protiv NATO saveznika. Sud je naveo da nema konkretnog primera uspešnog provođenja postupka protiv NATO-a tako da ga italijanska Vlada nije uverila da bi postupak protiv NATO–a bio uspešniji od onog protiv Italije. Dodao je da, jednom kad su podnositelji pokrenuli postupak pred italijanskim sudovima, nesporno postoji „veza jurisdikcije“ u smislu člana 1. Konvencije. Presudio je da je članak 6. primenjiv u navedenom slučaju i odbacio navode italijanske Vlade.

Sud je onda ponovio da je na domaćim vlastima da interpretiraju i primene domaće pravo te da je to pravilo primenjivo i u slučaju kada su domaće vlasti upućene na opšte međunarodno pravo ili međunarodni sporazum. Uloga Suda je oceniti da li je takva interpretacija u skladu s odredbama Konvencije.

Sud navodi da nije moguće zaključiti, iz načina na koji je interpretirano domaće pravo, odnosno primenjeni relevantni međunarodni ugovori da postoji „pravo“ na odštetu iz krivičnog prava u okolnostima kakve su u ovom slučaju. Zbog toga, Sud smatra da je predstavka podnositelja pravedno ispitana u svetlu italijanskih pravnih načela koji se primenjuju na krivično pravo. Podnositelji su imali pravo na pristup sudu, ali je taj pristup bio ograničen, i nije im omogućio donošenje meritorne odluke.

Iz tih razloga Sud je presudio, sa 10 glasova prema 7, da nije došlo do povrede čl. 6. (pravo na pravično suđenje) Europske konvencije za zaštitu ljudskih prava i temeljnih sloboda.