Predmet je formiran na osnovu predstavke podnete od strane dva državljanina Crne Gore, rodjenih 1969. godine, odnosno 1961. godine i žive u Podgorici. Oslonili su se na povredu Čl. 8 Konvencije.
Podnosioci predstavke su profesori Prirodno-matematičkog fakulteta u Crnoj Gori. Dekan pomenutog fakulteta, doneo je odluku o uvodjenju video nadzora, sa ciljem zaštite ljudi i imovine, kao i praćenja izvršavanja nastavnih aktivnsti. Podnositelji su, protiv navedene odluke, pokrenuli postupak pred Agencijom za zaštitu ličnih podataka, navodeći da ne postoji zakonski osnov za postavljanje video nadzora. Veće navedene Agencije, tvrdilo je da video nadzor nije u skladu sa Zakonom o zaštiti ličnih podataka i da ne postoji opasnost za ljude i imovinu na fakultetu, a da nadzor nastavnih aktivnosti nije legitiman osnov za uvodjenje video nadzora i naložio njegovo uklanjanje.
Nakon toga, podnositelji su podneli tužbu za naknadu štete, zbog povrede prava na privatan život, koju je Osnovni sud u Podgorici odbio, a Viši sud potvrdio odluku Osnovnog suda. Podnositelji nisu izjavili Ustavnu žalbu.
Evropski Sud za ljudska prava, većinom glasova, proglašava predstavku dopuštenom i sa četiri glasa prema tri, utvrdjuje povredu Čl. 8 Konvenije. U prilogu presude, nalaze se dva izdvojena mišljenja.