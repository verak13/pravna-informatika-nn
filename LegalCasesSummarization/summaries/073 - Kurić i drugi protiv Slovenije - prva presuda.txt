Predmet je nastao na osnovu predstavki osam aplikanata, koji su prethodno bili državljani bivše Jugoslavije kao i neke od njenih drugih republika osim Slovenije. Imali su stalno prebivalište u Sloveniji, ali nakon proglašenja nezavisnosti te zemlje ili nisu podneli zahtev za slovenačko državljanstvo ili su njihovi zahtevi bili odbijeni.

Dana 26. februara 1992. godine, u skladu s novousvojenim Zakonom o strancima, njihova su imena izbrisana iz Registra stalnih prebivatelja i oni su postali stranci bez boravišne dozvole. U ovoj se situaciji našlo oko 25,000 ljudi, zajedno sa aplikantima.

Prema navodima aplikanata, niko od njih nije bio obavešten o odluci da se njihova imena izbrišu, te su tek kasnije saznali da su postali stranci, prilikom pokušaja obnove svoja identifikaciona dokumenta.

Brisanje njihovih imena iz registra imalo je ozbiljne i trajne negativne posledice: neki od aplikanata postali su apatridi, drugi su izbačeni iz stanova, nisu mogli dobiti posao niti putovati, izgubili su svu ličnu imovinu i živeli su godinama po skloništima i parkovima, a neki su uhapšeni i proterani iz Slovenije.

Ustavni sud Slovenije je 1999. godine proglasio neustavnim određene odredbe Zakona o strancima, kao i automatsko “brisanje” iz registra. Takođe, zaključio je da su državljani bivše Jugoslavije bili u nepovoljnijoj pravnoj situaciji od ostalih stranaca koji su živeli u Sloveniji pre nego što je ona postala nezavisna država, pri čemu nije postojao pravni instrument koji bi regulisao prelaz njihovog pravnog statusa pravnog statusa u status stranaca koji žive u Sloveniji. Nakon te odluke Ustavnog suda usvojen je novi zakon s ciljem uređenja statusa “izbrisanih”. U odluci iz 2003. godine Ustavni je sud određene odredbe tog novog zakona takođe proglasio neustavnima, posebno zato što nisu jamčile “izbrisanima” retroaktivne trajne boravišne dozvole niti su uredile situaciju onih koji su već bili proterani.

U svojoj predstavci, aplikanti su se žalili da je prekršeno njihovo pravo iz člana 8 konvencije, da su samovoljno lišeni statusa stanovnika s pravom trajnog boravišta nakon što je Slovenija proglasila svoju nezavisnost 1991, kao i da im nisu bila dostupna delotvorna pravna sredstva u smislu člana 13. Konvencije, te da su protivno članu 14., u vezi s članom 8. Konvencije, bili žrtve diskiminacije. Takođe, tvrdili su da su im, protivno članu 1 Protokola 1, proizvoljno ukinuta prava iz penzijskog osiguranja.

Evropski sud za ljudska prava zaključio je da su odluke ili mere koje su naknadno donete (nakon odluke Ustavnog suda Sloveniji i izmenom Zakona) bile nedovoljne da bi aplikante rešile statusa žrtve. Priznavanje povrede ljudskih prava i izdavanje trajnih boravišnih dozvola šestoro podnositelja predstavke nije predstavljalo “prikladnu” i “dovoljnu” naknadu, s obzirom da su kroz duži vremenski period bili izloženi pravnoj nesigurnosti, posebno ako se ima u vidu ozbiljnost posledica njihovog “brisanja”. Uz to, ne postoji ni mehanizam koji bi osigurao da mogu podneti zahtev za naknadu štete koji će biti uspešan. Stoga su i aplikanti kojima kojima su dodeljene trajne boravišne dozvole mogli još uvek tvrditi da su žrtve navodnih povreda Konvencije. Stoga je ESLJP jednoglasno doneo zaključak da je aplikantima status žrtve potvrđen.

“Brisanje” i njegove posledice imali su na aplikante imali negativan učinak koji se nastavljao, te su time predstavljali mešanje u njihov privatni i porodični život.

“Brisanje” imena podnositelja predstavki iz registra, zajedno s imenima više od 25,000 drugih državljana bivše Jugoslavije, proizašlo je iz kumulativnog učinka dvaju odredaba zakona usvojenih prilikom osamostaljenja. Ipak, aplikanti nisu očekivali da će njihov status stranaca uzrokovati nezakonitost njihovog boravka na slovenačkoj teritoriji niti da će dovesti do toliko ekstremne mere kao što je “brisanje”. Nadalje, “brisanje” je provedeno automatski i bez prethodnog obaveštenja, te aplikantima niej pružen aprilika da meru ospore pred nadležnim domaćim organima ili da objasne zašto se nisu prijavili za slovenačko državljanstvo.

Pored ovoga, Ustavni sud je našao da prenos imena “izbrisanih” iz registra trajnih prebivatelja u registar stranaca bez boravišne dozvole nije bio zakonit. Napokon, postojala je pravna praznina u zakonodavstvu na snazi u to vreme budući da nije postojala procedura prema kojoj su se podnosioci predstavke mogli prijaviti za trajnu boravišnu dozvolu. Merodavno zakonodavstvo i upravna praksa nisu stoga bili adekvatno predvidivi niti dostupni.

Zakon o statusu usvojen je kako bi uredio situaciju “izbrisanih”, ipak, Ustavni sud je proglasio određene odredbe tog zakona neustavnima te je trebalo sedam godina kako bi se ispunile opšte mere naložene tom odlukom. Dakle, barem do 2010. domaći pravni sistem nije jasno uredio posledice “brisanja” kao niti boravišni status onih koji su bili brisanju podvrgnuti. Stoga ne samo da podnositelji predstavke nisu mogli predvideti meru na koju su se žalili, već nisu mogli niti naslutiti njene posledice na njihov privatni i/ili porodični život.

Pravna praznina u zakonodavstvu lišila je podnositelje predstavke njihovog pravnog statusa, koji im je ranije pružao pristup čitavom nizu prava. Stranac koji zakonito boravi u državi može poželeti da nastavi da živi u toj državi a da ne traži nužno državljanstvo te zemlje. Međutim, slovenačko zakonodavstvo nije usvojilo odredbe koje bi dozvolile državljanima bivše Jugoslavije koji su takođe bili državljane jedne od preostalih bivših republika da urede svoj boravišni status ukoliko su odlučili da ne zatraže slovenačko državljanstvo ili se nisu za njega prijavili. Sud je stoga jednoglasno odlučio da član 8 Konvencije jeste povređen.

U odnosu na povredu člana 14 u vezi sa članom 8 Sud je zaključio da je došlo do razlike u postupanju između dve grupe građana – “pravih” stranaca i državljana bivših jugoslavenskih republika – koje su bile u sličnom položaju u pogledu pitanja koja su se odnosila na njihov boravak u zemlji. Ovakvo različito postupanje, utemeljeno na državljanstvu, stavilo je nerazmeran i preteran teret na građane bivše Jugoslavije, odn. da ih je stavilo u neravnomeran i diskriminišući položan.

Sud je takođe jednoglasno našao povredu člana 13. u vezi s članom 8.

U nedostatku bilo kakve ustaljene domaće prakse, Sud je zaključio da bi u trenutku donošenja presude bilo preuranjeno razmatrati da li su reforme i različiti koraci preduzeti od strane Vlade Republike Slovenije doveli do uređenja boravišnog statusa “izbrisanih” na zadovoljavajući način.

U svakom slučaju, čitavoj kategoriji “izbrisanih” još uvek nije bila osigurana naknada za povredu njihovih temeljnih prava. Štaviše, ocena celokupne situacije premašivala je samo interese podnositelja predstavke i zahtevala da se slučaj razmotri i sa stajališta opštih mera koje treba preuzeti u interesu drugih potencijalno pogođenih osoba. Ovaj je predmet stoga valjalo razmatrati u sklopu postupka pilot presude. Iako je pred Sudom bilo svega nekoliko predmeta koje se odnose na ovu konkretnu situaciju “brisanja”, očekuje se da se taj broj u kontekstu sistemskih, strukturalnih ili sličnih povreda lako može znatno povećati. Stoga je neophodno da tužena država unutar godine dana uspostaviti ad hoc domaći sistem naknade kojim bi se obeštetile “izbrisane” osobe, dok Sud odlaže razmatranje svih sličnih predmeta do usvajanja takve mere.