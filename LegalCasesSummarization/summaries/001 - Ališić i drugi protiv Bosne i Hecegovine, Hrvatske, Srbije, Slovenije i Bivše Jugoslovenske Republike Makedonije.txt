Evropski sud za ljudska prava će doneti presudu Velikog veća u slučaju Ališić i drugi protiv Bosne i Hercegovine, Hrvatske, Srbije, Slovenije i Bivše Jugoslovenske Republike Makedonije (predstavka broj 60642/08) na javnom saslušanju u sredu 16.jula 2014. u Zgradi ljudskih prava u Strazburu.

Slučaj se odnosi na onemogućenost podnosioca predstavke da podignu staru deviznu štednju sa svojih računa u dvema bankama koje se nalaze u današnjoj Bosni I Hercegovini-nakon raspada SFR Jugoslavije.

Podnosioci Emina Ališić, Aziz Sadžak I Sakib Šahdanović, su državljani Bosne i Hercegovine rođeni 1976.,1949. i 1952. u Nemačkoj gde I žive. Emina Ališić je i nemački državljanin.Oni se žale da su onemogućeni da povuku svoju deviznu štednju deponovanu pre raspada SFR Jgoslavije, u Ljubljanskoj Banci Sarajevo i tuzlanskoj filijali Investbanke.Do 1989/1990. SFR Jugoslavija učinila je privlačnim za njene gradjane deponovanje devizne štednje u njenim bankama. Dobijale su se visoke kamate i država je pružila garancije za slučaj stečaja ili ’očigledne insolventnosti’ banke. Depozitari su takodje imali pravo da podignu svoju štednju u bilo koje vreme sa dospelom kamatom. Sa reformama 1988/90, Ljubljanska Banka Sarajevo je postala deo Ljubljanske Banke Ljubljana (slovenačke banke) koja je preuzela prava, obaveze i imovinu prethodnika. Investbanka je postala nezavisna banka sa sedištem u Srbiji i filijalama u Bosni i Hercegovini,uključujući tuzlansku filijalu. Posle dezintegracije SFRJ 1991/1992. ti depoziti obično nazivani starom ili zamrznutom deviznom štednjom, prešli su u nadležnost država sukcesora. Pošto je štednja ostala zamrznuta u različitim vremenskim periodima posle dezintegracije SFRJ, države sukcesori su se složile da isplate neke od depozite. Ipak, štednja podnosioca predstavke je ostala zamrznuta.

U okviru pregovora o Sporazumu o pitanjima sukcesije 2001. i 2002. održane su četiri runde pregovora u vezi sa distrubucijom garancija države za ’staru deviznu štednju’. Pošto države sukcesori nisu mogle da postignu dogovor, Banka za medjunarodne depozite (BIS), ih je obavestila da više neće biti umešana u to pitanje. Žalbe i procedura na osnovu člana 1 protokola 1 (zaštita imovine) Evropske konvencije o ljudskim pravima, podnosioci su tvrdili da ne mogu da podignu svoje štedne depozite u dve banke (sarajevskoj filijali Ljubljanske Banke Ljubljana i tuzlanskoj filijali Investbanke) od raspada bivše SFR Jugoslavije. Na osnovu člana 13 (pravo na delotvoran pravni lek) i člana 14 (zabrana diskirimancije) Konvencije, oni su se žalili da nisu imali na raspolaganju efikasan pravni lek za njihove pritužbe.

Predstavka je podneta Evropskom sudu za ljudska prava 30.jula 2005.godine. Oktobra 17. godine 2011. sud je objavio da je predstavka prihvaćena. U presudi njegovog veća 6.11.2012., sud je jednoglasno zaključio da je došlo do kršenja člana 1 protokola 1 i kršenja član 13 od strane Srbije prema gospodinu Šahdanoviću. Takodje je, većinom glasova,utvrdio da je prekršen član 1 protokol 1 i član 13 od strane Slovenije prema gospodjici Ališić i gospodinu Sadžaku. Marta 18. 2013.godine, slučaj je prosledjen Velikom veću na zahtev srpske i slovenačke vlade. Saslušanje pred Velikim većem javno je održano u Zgradi ljudskih prava ,u Strazburu 10.7.2013.