Predstavku je podno turski državljanin, novinar zaposlen u dnevniku „Zaman”, koji je zatvoren shodno zakonodavnom Ukazu br. 688 od 27. jula 2016. u vezi sa proglašenim vanrednim stanjem, nakon pokušava vojnog puča. Podnosilac predstavke je takođe predavao tursku političku istoriju i komparativnu politiku na jednom univerzitetu u Istanbulu. Bio je poznat po svojim kritičkim stavovima o državnoj politici koje je izražavao tokom godina koje su prethodile pokušaju puča.

On je uhapšen u svojoj kući 27. jula 2016. i zadržan je u policijskom pritvoru pod sumnjom da je član terorističke organizacije FETÖ/PDY. Određen mu je pritvor jer je u svojim člancima promovisao FETÖ/PDY, a njegovi zahtevi za puštanje na slobodu su odbijeni. Septembra 2016. podneo je pojedinačnu predstavku Ustavnom sudu. Javni tužilac u Istanbulu je aprila 2017. podneo optužnicu protiv nekoliko lica osumnjičenih za učešće u medijskom ogranku FETÖ/PDY, uključujući i podnosioca predstavke. Optužio ih je na osnovu Krivičnog zakonika Turske za pokušaj nasilnog rušenja ustavnog poretka, Velike narodne skupštine Turske i Vlade, kao i za krivična dela koja su izvršili u ime terorističke organizacije iako nisu njeni članovi. Ustavni sud je 11. januara 2018. konstatovao da je došlo do povrede prava podnosioca predstavke na slobodu i bezbednost, kao i njegovog prava na slobodu izražavanja i štampe. Međutim, porotni sud u Istanbulu je odbio zahtev za oslobađanje podnosioca predstavke. Podnosilac predstavke se i dalje nalazio u pritvoru, a krivični postupak protiv njega je i dalje bio u toku u vreme izricanja ove presude.

Podnosilac predstavke se žalio na povredu svojih prava iz člana 5 st. 1 i 3, tvrdeći da su njegov prvobitni pritvor i produženje pritvora bili proizvoljni jer nisu postojali dokazi na kojima bi se zasnivala sumnja da je izvršio krivično delo. Pored toga se žalio da Ustavni sud nije poštovao zahtev vezan za „hitnost”, te da nije imao na raspolaganju delotvorni pravni lek, shodno članu 5 st. 4, odnosno st. 5. Pored toga se žalio na povrede članova 10 i 18, odnosno na kršenje njegovog prava na slobodu izražavanja i tvrdio je da je pritvoren jer je iznosio kritičke stavove o vlastima.

Sud je presudio da je došlo do povrede članka 5. stav 1. Konvencije i člana 10 Konvencije, te da član 5 stav 4 nije povređen.