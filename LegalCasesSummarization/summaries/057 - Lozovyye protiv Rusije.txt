Postupak u ovome predmetu pokrenut je na temelju predstavke koju je podnelo dvoje ruskih državljana, protiv Ruske Federacije. Žalili su se na propust državnih organa da ih obavesti o smrti njihovog sina, koji je 1. decembra 2005. godine, ubijen je u Sankt Peterburgu. Gospodin O. je optužen za ubistvo.
Dana 18. januara 2006. godine istražiteljka gđa L. u tužilaštu Sankt Petersburga, obratila se načelniku oblasne policije u vezi sa identifikovanjem rođaka žrtve, kako bi im se dodelio status žrtve u krivičnom postupku. Nedelju dana kasnije, sin aplikanata sahranjen je na groblju u Sankt Petersburgu, sa punim imenom i prezimenom i zabeleškom da niko nije došao da podigne telo.
Dana 30. januara, istražiteljka nakon zaključka da ne može pronaći srodnike žrtve, status žrtve u krivičnom predmetu dodeljuje predstavniku opštinskih organa upravljanja. Sledeći dan ona dobija informaciju od policijskih službenika da mere koje su preduzeli u smislu pronalaženja srodnika nisu urodile plodom.
Dana 2. februara, podnositelji zahteva obavestili su istražiteljku da nameravaju da dođu u Sankt Petersburg radi učešća u krivičnom psotupku. Pet dana kasnije, uprkos obaveštenju koje je dobila od podnisalaca zahteva, istražiteljka dostavlja spis predmeta Sudu okruga Primorsky radi suđenja. Nakon nekog vremena podnosioci zahteva pozvani su da učestvuju u krivičnom postupku kao žrtve.
Dana 14. februara 2006. godine podnosiocima je dopušteno da izvrše ekshumaciju tela njihovog sina. Dva dana kasnije sahranili su ga u Belomorsku.
Dana 6. juna 2006. godine Sud okruga Primorsky proglasio je g. O. krivim za ubistvo sina podnosilaca zahteva i osudio ga na kaznu zatvora od šest godina. Istoga dana, kao odgovor na prigovore podnosilaca na propust državnih organa da ih obaveste o smrti njihovog sina, Okružni sud doneo privremenu odluku (частное постановление) o istražiteljki, gđi L. Merodavni dio odluke koja je poslata tužilaštvu okruga Primorsky, u kojoj se navodi da je O., koji je optužen za ubistvo, u svom iskazu dao informacije o prebivalištu ubijenog, kao i da se protiv njega vodio krivični postupak, i u kojoj se takođe navodi deo izjave g-đe A, koju je dala u svojstvu svedoka, da je majka ubijenog povremeno zvala sina na telefon u stanu, informacije o posedovanju kopije pasoša žrtve u druge informacije koje su uticale da prava žrtve u krivičnom postupku budu povređena.
Aplikanti su se žalili da je ovakvim postupanjem povređeno njihovo pravo iz članova 6 i 13. Konvencije, te da usled propusta državnih organa da ih pravovremeno obaveste o smrti njihovog sina zbog čega oni dugo vremena nisu znali gde se nalazi njihov sin i oduzeta im je mogućnost da sinu organiziraju prikladnu sahranu. Sud je sa druge strane smatrao da navode aplikanata treba razmotriti na temelju člana 8. Konvencije.
U skladu sa tim, Sud je jednoglasno zaključio da član 8 Konvencije jeste povređen.