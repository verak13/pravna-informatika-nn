Postupak u ovom predmetu je pokrenut dvema predstavkama protiv Ruske Federacije, koju je Sudu podnelo petnaest državljana Poljske (podnosioci predstavke), sredinom novembra 2007.g. i krajem maja 2009.g. Podnosioci žive u Poljskoj i SAD. U postupak se umešala država Poljska. Predstavka je prvobitno dodeljena Veću. Odlučeno je da se predstavkama da prvenstvo, na osnovu člana 41 Poslovnika Suda. Odlukom od početka jula 2011.g. Sud je spojio predstavke. Nakon odluke Veća, podnosioci su tražili da se predmet prosledi Velikom veću.

Kada je Nemačka izvršila invaziju na Poljsku otpočeo je Drugi svetski rat. SSSR je sebi pripojio deo istočne teritorije Poljske i proglasio da deo poljskih državljana koji su tamo živeli od tada postaju sovjetski državljani. Deo vojnika, graničara, policajaca je pritvoren, a neki su poslati u logor. Predloženo je da deo poljskih ratnih zarobljenika bude streljan, jer predstavljaju opasnost za novi sovjetski režim. Streljanja su izvršena u aprilu i maju 1940.g. Okolnosti pod kojima su pogubljeni i dalje su nepoznate. Nakon što je okrivena masovna grobnica, komisija je zaključila da su sovjetske vlasti odgovorne za masakr. Sovjetske vlasti su krivicu svalile na Nemce.

Podnosioci predstavke su ili bili u logoru ili su direktni (pobočni) srodnici lica koja su bila zatočena u logoru. Godine 1990., ruski predsednik Gorbačov je poljskom predsedniku predao relevantnu dokumentaciju. Pokrenuta je ktivična istraga o poreklu masovnih grobnica. Rusija je odbila zahtev Suda da dostavi odluku od 21.9.2004.g., tvrdivši da je reč o dokumentu koji je označen kao tajni.

NAVODNA POVREDA ČLANA 2 KONVENCIJE
- Procesni aspekt – da se sprovede odgovarajuća i delotvorna istraga;
- Pravo na život svake osobeje zaštićeno zakonom.
Veće je smatralo da Sud nema vremensku nadležnost da odlučuje o ovom pitanju. Sud ima vremensku nadležnost da postupa od momenta kada je država ugovornica ratifikovala Konvenciju. Sud smatra da procesna odgovornost države, koja proističe iz člana 2 Konvencije, predstavlja odvojeno pitanje. Samo procesne radnje i/ili propusti koji su se dogodili nakon stupanja Konvencije na snagu u državi ugovornici spadaju u vremensku nadležnost Suda. Potrebno je da postoji „suštinska veza“ između događaja koji je sve pokrenuo i stupanja Konvencije na snagu, u odnosu na tuženu državu ((pre svega vremenska povezanost). Test „vrednosti Konvencije“ – potreba da se obezbedi stvarna i delotvorna zaštita za garancije i temeljne vrednosti Konvencije (vanredna kategorija povreda).Uzimajući sve u obzir, Sud smatra da nema nadležnost da ispita pritužbe prema članu 2 Konvencije (13:4).

NAVODNA POVREDA ČLANA 3 KONVENCIJE
- Niko ne sme biti podvrgnut mučenju ili nečovečnom ili ponižavajućem postupanju ili kažnjavanju.
Podnosioci su se žalili da je produženo poricanje istorijske činjenice i prikrivanje informacija o sudbini njihovih rođaka, zajedno sa prezrivim i protivrečnim odgovorima ruskih organa vlasti na njihove zahteve da im se pruže informacije, predstavljalo nečovečno ili ponižavajuće ponašanje. Sud smatra da patnje podnosilaca nisu dostigle razmere i karakter koji se razlikuju od emotivne patnje za koju se može reći da je neizbežna za rođake žrtava ozbiljnih povreda ljudskih prava. Nije došlo do povrede člana 3 Konvencije (12:5).

POŠTOVANJE ČLANA 38 KONVENCIJE OD STRANE TUŽENE DRŽAVE
- Odbijanjetužene države da dostavi Sudu kopiju odluke od 21.09.2004.g., kojom je obustavljena istraga o masakru u Katinu.
Tužena država je propustila da ispuni svoje obaveze po osnovu ovog člana (jednoglasno).

PRIMENA ČLANA 41 KONVENCIJE
- Pravično zadovoljenje oštećenoj stranci.
Zahtev podnosilaca za pravično zadovoljenje je odbijen (12:5).
Odluka Suda nije u celosti jednoglasna.