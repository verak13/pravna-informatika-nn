Predmet je formiran na osnovu predstavke podnete od strane hrvatske državljanke, rodjene 1934. godine i živi u Sisku.
Prema na vodima podnositeljke, dana 15. novembra 1991. godine, pet naoružanih muškaraca u maskirnim uniformama i fantomkama na glavi, ušli su u u njihovu kuću u Sisku i odveli njenog supruga Vasu Jelića, koji je bio srpskog porekla. Telo njenog supruga, pronadjeno je 9. februara 1992. godine, na obali reke Kupe u Sisku, a obdukcijom je utvrdjeno da je ubijen, a policija je podnela krivičnu prijavu protiv nepoznate osobe ili nepoznatih osoba, zbog ubistva Vase Jelića.
U periodu izmedju 1992. godine i 1999. godine, nisu sprovedene istražne radnje, koje se tiču ubistva Vase Jelića.
Nakon ovog perioda, policija je saslušala jedno lice koje je prikupljalo informacije o hapšenjima i ubistvima 83 civila srpske nacionalnosti i nestanku još 500 civila na području Siska, koje je ukazalo na umešanost šefa Županijske policije.
Decembra 2002. godine, istražni sudija je saslušao još jedno lice, u to vreme, pripadnika rezervne policije, koji je ukazao na navodnu umešanost još nekih lica, u navedene dogadjaje, uključujući i ubistvo supruga podnositeljke.
Tokom marta 2003. godine, saslušana su još dva lica, pripadnika Hrvatske vojske, koji su bili rasporedjeni
u rezervne jedinice županijske policije, koji su detaljno opisali navedena hapšenja i počinjena ubistva, naveli imena direktno umešanih osoba, kao i ime osobe koja je izvršila ubistvo supruga podnositeljke.
Juna 2011. godine, pokrenut je krivični postupak protiv bivšeg načelnika Policijske uprave, zapovednika policijskih snaga i jednog pripadnika hrvatske vojske.
Prvi, od trojice optuženih, preminuo je u toku postupku, drugi optuženi je osudjen za ratne zločine protiv civilnog stanovništva, dok je treći optuženi oslobodjen svih optužbi.
U medjuvremenu, podnositeljka je podnela tužbu za naknadu štete zbog smrti supruga, Općinskom sudu u Sisku, koji je odbio tužbeni zahtev, a tu presudu je potvrdio Županijski, a zatim i Vrhovni sud Republike Hrvatske. Ustavna žalba podnositeljke, odbijena je 17. februara 2011. godine.
Evropski Sud za ljudska prava, uzimajući u obzir sve okolnosti predmetnog slučaja, kao i svu sudsku praksu, utvrdjuje povredu Čl. 2 Konvencije.