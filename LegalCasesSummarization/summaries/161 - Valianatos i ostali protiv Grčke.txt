Postupak u ovom predmetu je pokrenut na osnovu dve predstavke protiv Republike Grčke. Prvu predstavku su podnela dva grčka državljana, Grigoris Vallianatos i Nikolaus Milonas, koji su rođeni 1956. i 1958.g. Drugu predstavku je podnelo šest državljana Grčke, kao i udruženje Sintesi – Udruženje za informisanje, uzdizanje nivoa svesti i istraživanje, pravno lice sa sedištem u Atini.

Podnosioci predstavke su se pozvali na član 8 sagledan u vezi sa članom 14 Konvencije, tvrdeći da je time što su „građanske zajednice“, uvedene novousvojenim zakonom iz 2008.g., predviđene samo za parove koje čine punoletna lica suprotnog pola, povređeno njihovo pravo na poštovanje njihovog porodičnog i privatnog života i to predstavlja diskriminaciju između parova različitog i parova istog pola. Vršilac dužnosti predsednika Veća je odobrio zahtev za anonimnost, koji je podnelo prvih šest podnosilaca druge predstavke.

„Građanska zajednica“ – zvanični oblik partnerstva, ali ne brak. U pitanju je novi oblik partnerstva, a ne neka vrsta „fleksibilnog braka“. Tokom parlamentarne debate, ministar pravde je saopštio da „današnje društvo nije spremno da prihvati zajednički život homoseksualnih parova“.

NAVODNA POVREDA ČLANA 14 SAGLEDANOG ZAJEDNO SA ČLANOM 8 KONVENCIJE
Član 14 – zabrana diskriminacije
Član 8 – pravo na poštovanje privatnog i porodičnog života, i doma
Sud je u više navrata zastupao stanovište da član 14 nije autonoman član, već on proizvodi dejstvo u odnosu na druga prava po Konvenciji. Sud primećuje da su podnosioci predstavke stabilni homoseksualni parovi. Sud smatra da je primenjiv član 8. Da bi mogao da se primeni član 14 mora da postoji razlika u postupanju prema licima u uporedivim situacijama. Razlika u postupanju je diskriminatorna ako nema neko objektivno i razumno opravdanje. Došlo je do povrede člana 14 sagledanog u vezi sa članom 8 Konvencije (16:1).

PRIMENA ČLANA 41 KONVENCIJE
- Pravično zadovoljenje oštećenoj stranci
Sud smatra, sa 16 glasova na prema 1, da tužena Država ima da plati određene iznose na ime nematerijalne štete i na ime troškova i izdataka.
- Izdvojeno mišljenje