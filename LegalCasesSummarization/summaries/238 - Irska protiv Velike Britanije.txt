Zahtev za revizijom presude od 18.01.1978.g.
Postupak u ovom predmetu je pokrenut predstavkom protiv Vlade Velike Britanije i Severne Irske (tužena Vlada), koji je Vlada Irske (Vlada podnositeljka predstavke) podnela Evropskoj komisiji za ljudska prava, sredinom decembra 1971.g. Predmet je upućen Sudu od strane Vlade podnositeljke predstavke. U presudi donetoj 18.01.1978.g. odlučeno je da je upotreba pet tehnika ispitivanja, u avgustu i oktobru 1971.g., predstavljalo praksu nečovečnog i ponižavajućeg postupanja suprotno članu 3 Konvencije. Početkom aprila 2014.g. Vlada podnositeljka predstavke je obavestila Sud da je tek početkom juna te godine saznala za dokumente koji su po svojoj prirodi mogli imati odlučujući utivaj na presudu Suda, da su bili poznati Sudu u vreme donošenja presude.
Vlada podnositeljka predstavke je smatrala da je u spornom slučaju došlo i do mučenja u smislu člana 3 Konvencije. Komisija je svojevremeno ispitala dvojicu svedoka koji su bili izloženi spornim tehnikama ispitivanja. Oni su opisali telesne i duševne posledice koje su imali. Saslušan je i veštak koji je potvrdio mogućnost dugotrajnih posledica po ove svedoke.
Vlada Irske je izjavila da je irska televizijska mreža emitovala program „Spisi o mučenju“, u kojem su istaknuti brojni dokumenti koji su postali dostupni iz arhiva Ujedinjenog Kraljevstva. Tvrdila je da je tužena Vlada rapolagala relevantnim informacijama i da ih je svewsno uskraćivala Komisiji i Sudu.
PRAVILO 80 STAV 1 POSLOVNIKA SUDA
- Mogućnost za zahtev za revizijom sudske odluke
Tužena Vlada je tvrdila da i u slučaju da su prikazane nove činjenice one nisu po svojoj prirodi bile odlučujuće za prvobitnu presudu. Sud ispituje da li je ispoštovan šestomesečni rok za zahtev za revizijom. Sudska praksa pokazuje da ono što se moglo razumno očekivati da je stranka znala zavisi od okolnosti pojedinog slučaja. U ovom predmetu Sud smatra da je rok ispoštovan. Sud smatra da mora da bude oprezan prilikom ispitivanja da li su nove činjenice mogle da imaju odlučujući uticaj na prvobitnu presudu. Sud smatra da se zahtev za revizijom mora odbiti (6:1).
Izdvojena mišljenja.