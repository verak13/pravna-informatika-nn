Predmet je formiran na osnovu predstavke podnete od strane troje hrvatskih državljana, rodjenih 1967., 1966., odnosno 1994. godine i žive u Kloštar Ivaniću. Podnosioci navode da je dana 16. juna 2009. godine, grupa od šest muškaraca napala trećeg podnosioca i njegovog brata zbog njihove Romske nacionalnosti. Intervenisala je policija, i odvela ih u policijsku stanicu i Ivanić Gradu, kojom prilikom, treći podnosilac nije želeo da potpiše policijski zapisnik, u kom je navedeno da je pod dejstvom alkohola. Nakon toga, u policijsku stanicu, stigli su prvi podnositelj i druga podnositeljka, inače roditelji prvog podnosioca, videli su da je pretučen i krvav. Nakon odlaska iz policijske stanice, kada su išli do svog automobila, drugoj podnositeljki i trećem podnosiocu, prišla su dva policijska službenika i naneli im telesne povrede. Dogadjaj su prijavili Policijskoj upravi Zagreb, medjutim nije bilo reakcije. Nakon toga su otišli u Hitnu pomoć na pregled, medjutim lekar je odbio da napiše izveštaj o povredama, nakon čega su otišli u Opštu bolnicu u Bjelovaru, gde je drugoj podnositeljki konstatovano nagnječenje grudnog koša, glave i karlice, a treći podnosilac je zadobio nagnječenje glave sa ogrebotinama i nagnječenje nosa, koji su klasifikovani kao lake telesne povrede. Prvi podnositelj je podneo pritužbu protiv Službe hitne pomoći, Ministrarstvu, ali se lekar izjasnio da je na njega vršen pritisak da konstatuje povrede kojih nije bilo. Vlada je negirala ove navode i iznela svoju verziju dogadjaja.
Prekršajni sud je izdao prekršajni nalog bratu trećeg podnosioca, zbog remećenja javnog reda i mira u vezi sa navedenim dogadjajem, dok je postupak u odnosu na trećeg podnosioca razdvojen, jer je bio maloletan i izrečena mu je sudska opomena.
Protiv druge podnositeljke, podneta je prijava, zbog remećenja javnog reda i mira, dana 16. juna 2009. godine. Prema navodima svedoka, prijava druge podnositeljke protiv policijskih službenika nije bila istinita. Druga podnositeljka nije prepoznala nijednog muškarca koji je vršio nasilje nad njom, krivična prijava je odbačena, a druga podnositeljka je upućena na preuzimanje krivičnog gonjenja, što je ona i učinila.
Slučaj vršnjačkog nasilja prema trećem podnosiocu:
Treći podnosilac, žalio se na da ga je udario učenik u školi i, u lekarskom nalazu, konstatovane su mu povrede nosa. Dana 19. decembra 2008. godine, prvi podnosilac, žalio se Vladi kako je njegov sin izloženim stalnim napadima i da ga učenici tuku, zbog njegovog Romskog porekla. Dana 12. januara. 2009. godine, u policijskoj stanici u Ivanić Gradu, obavljen je razgovor sa trećim podnosiocem, u vezi žalbe njegovog oca, prvog podnosioca. Ministarstvo je od Osnovne škole tražilo da se izjasni na navedene navode prvog podnosioca, što je škola i učinila, opisujući trećeg podnosioca kao problematičnog.
Druga podnositeljka, podnela je krivičnu prijavu za nanošenje telesne povrede njenom sinu, trećem podnositelju, nakon čega je upućen na detaljne lekarske preglede. Općinski sud u Velikoj Gorici, utvrdio je da je treći podnositlelj kriv za nanošenje telesne povrede i izrekla meru pojačanog nadzora. Druga podnositeljka je prigovorila protiv nasilja nad trećim podnositeljem, prilažući medicinsku dokumentaciju, a dana 7. aprila 2010. godine, na zahtev Klinike za zaštitu dece grada Zagreba, dostavlja svoj izveštaj u vezi sa trećim podnosiocem.
Evropski Sud za ljudska prava, jednoglasno utvrdjuje da nije došlo do materijalne povrede Čl.3. Konvencije, u odnosu na dogadjaj od 16. juna 2009. godine i utvrdjuje procesnu povredu Čl. 3 Konvencije, u odnosu na nepostojanje odgovarajuće istrage u odnosu na navedeni dogadjaj.