Slučaj je proistekao iz dve predstavke protiv Srbije koje su Sudu podnela dva srpska državljanina, gospodin Zdravko Dobrić (prvi podnosilac predstavke) i gospodin Milutin Dobrić (drugi podnosilac predstavke).
Podnosioci su rođeni 1932.godine, odnosno 1934.godine. Prvi podnosilac živi u Maloj Moštanici, Srbija, dok drugi podnosilac živi u mestu Clamart, Francuska.
Januara 1986.godine S.K. je podneo tužbu u vezi sa nepokretnom imovinom, protiv podnosilaca, pred Opštinskim sudom u Novom Sadu. Vrednost predmeta sporaa bila je naznačena od strane tužioca 4.000.000 “starih dinara”.
Nakon vraćanja na nižu sudsku instance i denominacije srpske valute, decembra 1998.godine, Opštinski sud je delimično presudio u korist podnosilaca i primetio da je vrednost spora sada 50.000 “novih dinara”. Nakom dva vraćanja na nižu sudsku instance, septembra 2001.godine, odnosno juna 2004.godine, Opštinski sud je u dva navrata presudio u korist podnosilaca i oba puta potvrdio da je vrednost spora 50.000 novih dinara.
Januara 2005.godine Okružni sud je uvažio žalbu tužioca i delimično presudio u njegovu korist.
Podnosioci su zatim izjavili reviziju.
Vrhovni sud je juna 2006.godine odbacio reviziju navodeći da podnosioci nisu ovlašćeni da je izjave, pošto je vrednost predmeta spora ispod važećeg zakonskog limita od 15.000 novih dinara. Primetio je da iako su se stranke saglasile novembra 1998.godine da bi vrednost predmeta spora trebalo da iznosi 50.000 novih dinara, u spisima predmeta nije bilo posebne odluke Opštinskog suda u tom smislu.
Podnosiocima je odluka Vrhovnog suda uručena oktobra 2006.godine.
Sud je smatrao da predstavke treba združiti imajući u vidu sličnu činjeničnu i pravnu pozadinu.
Navodna povreda člana 6 stav 1 Konvencije – Svako tokom odlučivanja o njegovim pravima I obavezama ima parvo na ..raspravu..pred sudom obrazovanim na osnovu zakona.
Podnosioci su se žalili da im je uskraćen pristup Vrhovnom sudu prilikom odlučivanja o njihovim pravima i obavezama. Žalili su se prema članu 6 stav 1 Konvencije i članu 1 Protokola broj 1 uz nju, ali je Sud smatrao da gore iznete pritužbe potpadaju samo pod član 6 stav 1 Konvencije.

Sud je:
1. Odlučio jednoglasno da združi predstavke;
2. Proglasio jednoglasno da su predstavke dopuštene;
3. Utvrdio glasovima pet protiv dva da nema povrede člana 6 stav 1 Konvencije.