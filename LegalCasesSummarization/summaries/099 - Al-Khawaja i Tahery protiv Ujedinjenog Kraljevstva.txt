Postupak u ovom predmetu je pokrenut dvema predstavkama protiv Ujedinjenog Kraljevstva Velike Britanije i Severne Irske koje su Sudu poneli britanski državljanin g.Imad Al-Khawaja (prvi podnosilac predstavke) i iranski državljanin g.Ali Tahery (drugi podnosilac predstavke), krajem maja 2006.godine.

Prvi podnosilac se žalio da je njegovo suđenje za nedolični napad bilo nepravično iz razloga što je jedna od žena koje su ga optužile umrla pre suđenja, a njena izjava data policiji je pročitana poroti. Drugi podnosilac se žalio da je njegovo suđenje za ranjavanje sa namerom nanošenja teške telesne povrede bilo nepravično jer je izjava jednog od svedoka, koji se plašio da se lično pojavi na suđenju, pročitana poroti. Na zahtev Vlade predmet je upućen Velikom veću.

Prvi podnosilac predstavke je rođen 1956.godine i živi u Brightonu. On je optužen da je, dok je radio kao lekar konsultant u području rehabilitacione medicine, učinio nedoličan napad na dva ženska pacijenta dok su navodno bile pod hipnozom. On je osuđen za dela koja su mu stavljena na teret.

Drugi podnosilac predstavke je rođen 1975.godine i osuđen je za namerno ranjavanje.

NAVODNA POVREDA ČLANA 6 STAV 1 I 3 (d) KONVENCIJE
Član 1 – pravo na pravično i javno suđenje, u razumnom roku.
Član 3(d) - pravo na ispitivanje svedoka optužbe i da se osigura prisustvo i ispitivanje svedoka odbrane pod istim uslovima kao i svedoka optužbe.
Veće je smatralo da je došlo do povrede u odnosu na prvog podnosioca predstavke, kao i u odnosu na drugog podnosioca predstavke.
Prema stavu Suda mora postojati dobar razlog za izostanak svedoka i drugo, kada se osuda temelji jedino ili u odlučujućoj meri na izjavama osobe koju optuženi nije imao prilike da ispita ili da da se ispita onda mogu biti ograničena prava predviđena članom 6 Konvencije. Postavlja se pitanje da li je postojao valjan razlog za izostanak svedoka. Kada je u pitanju smrt svedoka, onda je logičan njegov izostanak i prethodna izjava se mora uzeti u obzir. Odsustvo zbog straha zahteva detaljnije razmatranje. Razlikuju se dve vrste straha: strah koji proizilazi iz pretnji ili drugih akcija optuženog i strah kao posledica uopštenog straha oko toga šta bi se moglo dogoditi ako svedok da izjavu na suđenju. Kada je u pitanju strah koji je izazvao optuženi onda se izjava svedoka mora prihvatiti kao dovoljna. Kada je u pitanju opšti strah od svedočenja domaći sud mora da utvrdi da li su dostupne alternative npr.anonimnost svedoka.
- Pravilo jedinog ili odlučujućeg dokaza –
Osnovno načelo je da bi optuženi u krivičnom postupku morao da ima mogućnost osporavanja svih dokaza protiv sebe. U slučajevima uskraćivanja dokaza odbrani kako bi se zaštitili policijski izvori Sud je odluku vezano za pravičnost takvog suđenja prepustio domaćim sudovima.

PRIMENA ČLANA 41 KONVENCIJE
- Pravično zadovoljenje oštećenoj stranci.
Sud presuđuje sa 15 glasova za i 2 protiv da nije došlo do povrede člana 6 stav 1 u vezi sa članom 6 stav 3 (d) u odnosu na prvog podnosioca predstavke.
Sud presuđuje jednoglasno da je došlo do povrede u odnosu na drugog podnosioca predstavke.
Sud jednoglasno dosuđuje drugom podnosiocu predstavke određeni iznos na ime nematerijalne štete i troškova i izdataka.