Podnosilac predstavke je osoba sa mentalnim teškoćama, lišen je poslovne sposobnosti na zahtev majke koja je postavljena za starateljku, na ročištu na koje nije bio pozvan. Saznao je da je lišen poslovne sposobnosti tek kada je odluka već bila pravosnažna, a njegove žalbe su odbačene jer ih je izjavilo lice koje nema poslovnu sposobnost. Advokat koga je kasnije angažovao izjavio je žalbu, ali je žalba odbačena, jer je izjavilo neovlašćeno lice. Na zahtjev majke, podnosilac predstavke je dva puta smešten u psihijatrijsku bolnicu. I on i njegov advokat podnosili su niz bezuspješnih zahteva za puštanje iz bolnice.

Sud je ukazao da postupak pred nacionalnim sudom nije bio pravičan, jer je odluka o lišenju poslovne sposobnosti doneta samo na osnovu dokumentacije, sudija nije vidеo ni saslušao podnosioca predstavke, odluka o lišenju nije adekvatno obrazložena, a podnosilac predstavke nije imao mogućnost da ospori odluku, pošto je njegova žalba odbačena bez razmatranja. Sud je utvrdio da je došlo do ozbiljnog mešanja u njegov privatni život, te da je stavljen u poziciju potpune zavisnosti od starateljke u skoro svim oblastima života i to na neograničeno vreme. Pored toga, iako je država tvrdila da podnosilac predstavke nije bio lišen slobode, sud je utvrdio da on nije bio dobrovoljno smešten, te je utvrdio povredu odredaba konvencije zbog nemogućnosti podnosioca predstavke da osporava lišenje slobode, kao i zbog nepostojanja obaveze periodičnog preispitivanja odluke.

Sud je presudio da je došlo do povrede članka 6. Konvencije u pogledu postupka oduzimanja poslovne sposobnosti, do povrede članka 8. Konvencije u pogledu proglašenja podnositelja potpuno poslovno nesposobnom osobom, do povrede članka 5. st. 1. u pogledu zakonitosti njegovog prisilnog pritvaranja u bolnicu, kao i članka 5. st. 4. u pogledu njegovog onemogućavanja da traži i dobije otpust iz bolnice.