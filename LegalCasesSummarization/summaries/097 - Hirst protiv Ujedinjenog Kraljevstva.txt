Postupak u ovom predmetu je pokrenut predstavkom protiv Ujedinjenog Kraljevstva Velike Britanije i Severne Irske koju je Sudu podneo britanski državljanin g.Hirst, početkom jula 2001.godine. Podnosilac predstavke je tvrdio da je kao lice u pritvoru bio podvrgnut blanco zabrani glasanja na izborima. Pozvao se na član 3 Protokola br.1 uzet zasebno i zajedno sa članom 14 Konvencije i kao i na član 10 Konvencije. Predmet je dodeljen Veću, ali je Država tražila da isti bude ustupljen Velikom veću.

Podnosilac predstavke je rođen 1950.godine. Osuđen je na neograničenu doživotnu kaznu zatvora 1980.godine, zbog ubistva iz nehata u stanju smanjene uračunljivosti zbog amoralnosti. Obavezni deo zatvorske kazne koji se vezuje za retribuciju i odvraćanje je istekao krajem juna 1994.godine, ali je njegovboravak u zatvoru produžen pošto je Komisija za uslovne kazne smatrala da on i dalje predstavlja ozbiljan rizik po građane i da im može ozbiljno naškoditi.

NAVODNA POVREDA ČLANA 3 PROTOKOLA BR.1
- Visoke strane ugovornice se obavezuju da u primerenim vremenskim razmacima održavaju slobodne izbore sa tajnim glasanjem, pod uslovima koji obezbeđuju slobodno izražavanje mišljenja naroda pri izboru zakonodavnih tela.
Veće je utvrdilo da je izuzeće od glasanja osuđenih lica nesrazmerno. Sud smatra da je ovo polje gde nacionalnim vlastima treba dati široko polje slobodne procene. Ipak, ono nije neograničeno i došlo je do povrede predmetnog člana.

NAVODNA POVREDA ČLANA 14 KONVENCIJE
- Zabrana diskriminacije po bilo kom osnovu.
Sud smatra da ne proističe bilo kakvo odvojeno pitanje iz ovog člana.

NAVODNA POVREDA ČLANA 10 KONVENCIJE
- Svako ima pravo na slobodu izražavanja.
Sud smatra da član 3 Protokola br.1 treba smatrati kao lex specialis u pogledu korišćenja prava glasa i kao veće smatra da iz ovog člana ne proističe bilo kakvo odvojeno pitanje.

PRIMENA ČLANA 41 KONVENCIJE
- Pravično zadovoljenje oštećenoj stranci.
Sud je odlučio sa dvanaest glasova za i pet glasova protiv da je došlo do povrede člana 3 Protokola br.1.
Sud je jednoglasno odlučio da zaključak da je došlo do povrede sam po sebi predstavlja dovoljno pravno zadovoljenje u pogledu bilo koje nematerijalne štete.

Sa dvanaest glasova za i pet protiv odlučuje da je tužena Država dužna da podnosiocu isplati određene iznose na ime sudskih i ličnih troškova.
Dva saglasna izdvojena mišljenja i dva nesaglasna izdvojena mišljenja.