Podnosilac predstavke (koji je preminuo nakon što je podneo predstavku Sudu, pa su postupak nastavila njegova deca) i njegova porodica, etnički Jermeni, živeli su u selu Gulistan, u regionu Shahumyan Sovjetske Socijalističke Republike Azerbejdžan, gde su imali kuću i zemljišnu parcelu. Prema podnesku podnosioca predstavke, njegova je porodica prisiljena da u begu napusti svoj dom 1992. godine tokom jermensko-azerbejdžanskog sukoba oko Nagorno-Karabakha.

U vreme raspada Sovjetskog Saveza u decembru 1991. godine, Autonomna oblast Nagorno-Karabakh bila je autonomna pokrajina sa svih strana okružena SSR Azerbejdžanom. Tokom 1989. godine u stanovništvu NKAO bilo je otprilike 77% etničkih Jermena i 22% etničkih Azera. Region Shahumyana graničio se sa NKAO sa njegove severne strane. Prema rečima podnosioca predstavke, pre sukoba, 82% stanovnika Shahumyana bili su etnički Jermeni. Oružana neprijateljstva u NagornoKarabakhu počela su 1988. godine. U septembru 1991. godine - ubrzo nakon što je Azerbejdžan proglasio nezavisnost od Sovjetskog Saveza - Regionalni savet NKAO najavio je osnivanje "Republike Nagorno-Karabakh" koja se sastoji od teritorije NKAO i azerbejdžanskog okruga Shahumyan. Nakon referenduma u decembru 1991. godine - koji je azirsko stanovništvo bojkotovalo - na kome je 99,9% izašlih birača glasalo za otcepljenje NKR od Azerbejdžana, NKR je potvrdila svoju nezavisnost od Azerbejdžana u januaru 1992. godine. Nakon toga, sukob je postepeno eskalirao u u rat u punom smislu te reči. Do kraja 1993. godine, snage etničkih Jermena uzele su kontrolu nad gotovo čitavom teritorijom bivše NKAO, kao i sedam susednih azerbejdžanskih regiona. Sukobi su rezultirali stotinama hiljada interno raseljenih lica i izbeglica na obe strane. U maju 1994. godine strane u konfliktu potpisale su sporazum o prekidu vatre, koji je i danas na snazi. Pregovori o mirnom rešenju vođeni su pod okriljem Organizacije za evropsku bezbjednost i saradnju (OSCE). Međutim, još uvek nije postignuto političko rešenje konflikta. Samoproglašenu nezavisnost NKR nije priznala nijedna država niti međunaodna organizacija. Pre pristupanja Savetu Evrope 2001. godine, Jermenija i Azerbejdžan obavezale su se Komitetu ministara i Parliamentarnoj skupštini, na mirno rešavanje sukoba u NagornoKarabakhu.

Shahumyan, gde je živela porodica g. Sargsyana nije bio dio NKAO, ali ga je NKR kasnije tražila kao deo svoje teritorije. Tokom 1991. godine jedinice milicije SSR Azerbejdžana za specijalne namene pokrenule su operaciju u ovom regionu sa navedenom svrhom "kontrole pasoša" i razoružanja lokalnih jermenskih militanata u ovom regionu. Međutim, prema raznim izvorima, ova jedinica milicije SSR Azerbejdžana koristila je ovu zvaničnu svrhu operacije kao izgovor da jermensko stanovništvo protera iz niza sela u regionu. 1992. godine, kada je konflikt eskalirao u rat, region Shahumyana napale su azerbejdžanske snage. Podnosilac predstavke i njegova porodica pobegli su iz Gulistana nakon žestokog bombardovanja sela. On i njegova supruga kasnije su živeli kao izbeglice u Jerevanu (Yerevan), u Jermeniji.

Da bi potkrepio svoju tvrdnju da je živeo u Gulistanu gotovo čitav svoj život pre prisilnog raseljenja, podnosilac predstavke predao je kopiju bivšeg sovjetskog pasoša i izvod iz knjige venčanih. Takođe je predao i kopiju zvaničnog uverenja ("tehnički pasoš") prema kojemu su na njegovo ime upisani dvospratna kuća u Gulistanu i više od 2.000 kvadratnih metara zemlje, kao i fotografiju kuće i pisanu izjavu ranijih zvaničnika seoskog veća i ranijih komšija kojima se potvrđuje da je imao kuću i parcelu zemljišta u Gulistanu.


Podnosilac predstavke se žalio da ukraćivanje prava da koristi svoju imovinu (kuću i zemljište) kao i na uskraćivanje njegovog prava da se vrati u selo Gulistan i ima pristup svom domu i grobovima svojih srodnika predstavlja kontinuiranu povredu člana 8 Konvencije. Prigovorio da nije imao na raspolaganju adekvatan pravni lek koji bi omogućio da njegova prava budu zaštićena, te da je time član 13 Konvencije prekršen. Konačno, podnosilac predstavke se u pogledu svojih navedenih pritužbi žalio na to da je bio izložen diskriminaciji po osnovu svog nacionalnog porekla i veroispovesti. Pozvao se na član 14 Konvencije. Po mišljenju podnosioca predstavke, diskriminatorno postupanje prema Jermenima predstavlja temeljni aspekt ovog predmeta. Tvrdio je da je azerbejdžanska vojska prinudila samo etničke Jermene da pobegnu i napuste svoju imovinu i domove u kontekstu sukoba u Nagorno-Karabahu, da oni i dalje nisu u mogućnosti da se vrate ili primene ijedan delotvorni pravni lek, kao i dok interno raseljeni Azerbejdžanci dobijaju pomoć Države, apsolutno ništa nije učinjeno za Jermene u položaju identičnom onom podnosioca predstavke.

Sud u presudi zaključuje, sa petnaest glasova za i dva glasa protiv, da je kontinuirano povređen član1 Protokola br. 1 uz Konvenciju, kao i da je je kontinuirano povređen član 8 i član 13 Konvencije.

Uz presudu na engleskom jeziku priključena su i izdvojena mišljenja sudija.