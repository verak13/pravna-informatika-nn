Postupak u ovom predmetu je pokrenut predstavkom protiv Republike Letonije, koju je Sudu podnela državljanka Letonije, gđa Dzintra Elberte (podnositeljka predstavke), početkom decembra 2015.g.

Podnositeljka je navela da je odstranjivanje tkiva njenog pokojnog supruga obavljeno bez njene saglasnosti i znanja, kao i da je on sahranjen sa vezanim nogama.

Podnositeljka je rođena 1969.g. i bila je supruga g. Eglisa Elberta (1961 - 2001). Suprug podnositeljke je bio uključen u saobraćajnu nesreću. Ambulantno vozilo ga je prebacilo u bolnicu, ali je na putu do tamo preminuo. Svekrva podnositeljke je radila u bolnici i odmah saznala za smrt svog sina. Bila je pored njegovog tela sve dok ono nije prebačeno u Državni centar za sudsko medicinsko ispitivanje. U Forenzičkom centru je izvršena autopsija. Nakon autopsije N.S. je utvrdio da u pasošu preminulog nije bilo pečata koji bi pokazao neslaganje sada preminulog da se njegovo tkivo posle smrti koristi. Deo tkiva je odstranjen.

NAVODNA POVREDA ČLANA 8 KONVENCIJE
- Svako ima pravo na poštovanje svog privatnog i porodičnog života, doma i prepiske.
Pojam direktne i indirektne žrtve. Ovde Sud smatra podnositeljku direktnom žrtvom, obzirom da ju je pogodilo odstranjivanje tkiva njenog preminulog supruga, koje je odstranjeno bez njene prethodne saglasnosti. i jedino povodom te činjenice. Obzirom na sve okolnosti, Sud smatra da je došlo do povrede člana 8 Konvencije.

NAVODNA POVREDA ČLANA 3 KONVENCIJE
- Niko ne sme biti podvrgnut mučenju ili nečovečnom ili ponižavajućem postupanju ili kažnjavanju.
Podnositeljka je tvrdila da je u ovom predmetu dostignut minimalni nivo težine koji je potreban da bi se mogao primeniti ovaj član. Naglasila je da je tokom celokupne krivične istrage njoj bila uskraćena mogućnost da sazna koji organi ili tkivo su odstranjeni sa tela njenog supruga. Vlada je insistirala na tome da je tkivo bilo odstranjeno u skladu sa domaćim zakonom. Sud smatra da je patnja podnositeljke predstavke imala dimenzije i karakter koji prevazilaze patnju uobičajenu nakon gubitka tj. smrti bliskog člana porodice. Sud nalazi da je došlo do povrede člana 3 Konvencije.

PRIMENA ČLANA 41 KONVENCIJE
- Pravično zadovoljenje oštećenoj strani.
Sud dosuđuje podnositeljki određene iznose na ime naknade nematerijalne štete, kao i troškova i izdataka.