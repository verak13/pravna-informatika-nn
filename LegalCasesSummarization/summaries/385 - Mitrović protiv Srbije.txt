Podnosilac predstavke je državljanin Bosne i Hercegovine, a živeo je u Sremskoj Mitrovici. Preminuo je 20. oktobra 2014. godine.
Policija "Republike Srpske Krajine" je 26. decembra 1993. godine, pritvorila podnosioca, koji je bio osumnjičen za ubistvo, a Okružni sud u Belom Manastiru je pritvor produžavao pet puta i dana 9. maja 1994. godine ga osudio i izrekao kaznu zatvora u trajanju od osam godina, a Vrhovni sud "Republike Srpske Krajine", potvrdio ovu odluku dana 21. jula 1994. godine, nakon čega je podnosilac poslat na odsluženje izrečene kazne, u Okružni zatvor u Belom Manastiru. Sve navedene institucije su bile pod upravom "Republike Srpske Krajine", samoproglašenog entiteta na teritoriji Republike Hrvatske, medjunarodno nepriznatog, koji je prestao da postoji nakon usvajanja Erdutskog sporazuma od 12. novembra 1995. godine.
Nakon usvajanja navedenog sporazuma, podnosilac je prebačen u Kazneno popravni-zavod u Sremskoj Mitrovici, u Srbiji, iz razloga "brige za bezbednost", a organi Republike Srbije nisu sproveli nikakav postupak za priznavanje i izvršenje strane zatvorske kazne. Podnosilac je od dana kada je prebačen, 20. juna 1996. godine, do 5. februara 1999. godine, ostao u zatvoru, nakon čega je pušten na godišnji otpust, u trajanju od 10 dana, a kako se nije vratio u zatvor predvidjenog dana, za njim je raspisana poternica, uhapšen je i vraćen u zatvor na odsluženje ostatka kazne. Dana 15. novembra 2012. godine je pušten iz zatvora, nakon pomilovanja Predsednika Republike Srbije.
Dana 4. februara 2011. godine, podnosilac je izjavio Ustavnu žalbu osporavajući zakonitost svog zatvora, medjutim Ustavni sud je utvrdio da nema povrede prava na slobodu. Podnosilac je pokrenuo parnični postupak pred sudom u Beogradu, koji je dana 13. decembra 2012. godine odbio njegov zahtev, a tu odluku potvrdio je i Apelacioni sud u Beogradu, dana 16. aprila 2014. godine. Podnosilac je nakon toga uložio reviziju Vrhovnom kasacionom sudu, koji je dana 8. jula 2015. godine, odbacio navedenu reviziju iz procesnih razloga.
Evropski Sud za ljudska prava proglašava predstavku dopuštenom i utvrdjuje povredu Čl. 5 st