Predmet je proizašao iz predstavke (br. 27561/02) protiv Republike Turske, koju je Sudu podneo turski državljanin. g. Sami Solmaz na dan 17. juna 2002.
Podnosilac je rođen i živi u Ankari. Njega su januara 1994. godine uhapsili i priveli pripadnici antiterorističke policije, pod sumnjom da je učestvovao u aktivnostima ilegalne oružane organizacije TKP/ML (Türkiye Komünist Partisi/Marksist Leninist). Dana 7. februara, izveden je pred javnog tužioca a nakon toga pred istražnog sudiju Suda državne sigurnosti Istanbul. Istog dana je istražni sudija podnosiocu odredio istražni pritvor.

U isto vreme, sličan predmet koji se odnosio na aktivnosti organizacije TKP/ML bio je pred trećim većem Suda državne sigurnosti Istasnbul. Nakon sukoba nadležnosti između dva veća tog suda, 14. marta 1995. je Kasacioni sud odlučio da spoji podnosiočev predmet i predmet koji je bio pred trećim većem. Shodno tome, broj optuženih povećao se na šesnaest.

Tokom postupka, sud je održao četrdeset osam rasprava. Podnosilac nije prisustvovao jednom broju rasprava. Na kraju svake rasprave, Sud državne sigurnosti odbio je podnosiočev zahtev za puštanje na slobodu do suđenja, s ozbirom na prirodu dela, stanje dokaza i sadržaj spisas. Na dan 12. juna 2000, Sud državne sigurnosti Istanbul proglasio je podnosioca krivim i izrekao mu kaznu doživotnog zatvora, koju je Kasacioni sud dana 15. maja 2001, poništio iz procesnih razloga. Predmet je vraćen Sudu državne sigurnosti Istanbul na dalje razmatranje, a podnosilac je ostao u pritvoru. Predmet je ponovo pokrenut s 15 optuženih, uključujući podnosioca.

Sudovi državne sigurnosti su ukinuti ustavnim amandmanom usvojenim 7. maja 2004. Nakon toga, podnosiočev predmet prebačen je na Porotnički sud Istanbul. Nakon sedamnaest rasprava, Porotnički sud Istanbul je 31. januara 2005. podnosioca osudio i izrekao mu kaznu doživotnog zatvora, međutim, Kasacioni sud ponovo poništio odluku prvostepenog suda. Predmet je nastavljen pred Porotničkim sudom Instanbul, gde je postupak još uvek bio u toku u momentu razmatranja predmeta pred ESLJP.

Podnosilac se žalio na to da je njegov pritvor prekoračio zahtev “razumnog vremenskog roka” iz člana 5, stav 3 Konvencije kao i na povredu člana stav 1 u odnosu na dužinu krivičnog postupka, koji je, nakon više od dvanaest godina, još uvek u toku.

Sud je jednoglasno doneo odluku da se došlo do kršenja člna stav 3 i člana 6 stav 1 Konvencije.