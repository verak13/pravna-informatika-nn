Ovaj predmet je u septembru 1992.godine, u okviru tromesečnog roka, Sudu prosledila Evropska komisija za ljudska prava. Predmet je pokrenut predstavkom protiv Kraljevine Holandije koju je krajem aprila 1988.godine Komisiji uputio holandski državljanin g.Erik Hans Nortije (podnosilac).
Podnosilac predstavke je rođen u maju 1972.godine. U vreme događaja koji se ispituju imao je 15 godina. U septembru 1987.godine bio je pušten iz zatvora za maloletnike posle služenja kazne zatvora zbog silovanja. Jedanaest dana kasnije ponovo je bio uhapšen pod sumnjim da je pokušao silovanje. Posle hapšenja je u policiji priznao krivicu. U oktobru iste godine je izveden pred istražnog sudiju. Podnosiocu je pomagao advokat, a privatno udruženje koju mu je bio zakonski staratelj zastupala su sva socijalna radnika. Podnosilac predstavke je ponovo priznao krivicu. Obavljeno je psihijatrijsko veštačenje i data preporuka da je, ako se optužba dokaže, potrebno snestiti podnosioca u neku ustanovu na psihijatrijsko lečenje, a ne kazniti. Odbrana je, strahujući da je prvobitno priznanje podnosioca dobijeno pod prinudom, zahtevala da se dva policajca koja su uzela njegovu izjavu nakon hapšenja ispitaju kao svedoci. Sudija ih je ispitao a odbrana nije tražila njihovo ponovno svedočenje tokom suđenja. Advokat podnosioca je tražio izuzeće sudije zbog njegove navodne pristrasnosti, jer je donosio odluke o zadržavanju podnosioca u pritvoru, ali je njegovo osporavanje odbijeno kao neosnovano. Podnosilac je neko vremeboravio u ustanovi, a zatim bezuslovno pušten u avgustu 1991.godine.
Prema domaćem krivičnom zakonu sudija za maloletnike je centralna figura koji kao jedini sudija vodi suđenje i donosi presudu, pri čemu se vodi računa o dobrobiti maloletnika i njegovoj budućnosti.
Komisija je objavila da je predstavka prihvatljiva i dala mišljenje, sa dvanaset glasova za i tri glasa protiv, da nije došlo do povrede člana 6 stav 1 Konvencije.
NAVODNA POVREDA ČLANA 6 STAV 1 KONVENCIJE
- Pravo na saslušanje pred nepristrasnim sudom – pravo na raspravu pred nezavisnim i nepristrasnim sudom.
Podnosilac predstavke je istakao da se tokom celog postupka, dakle tokom predistražnih radnji kao i tokom suđenja, njegovim predmetom bavio jedan isti sudija – sudija za maloletnike Melenbruk, koji je donosio sve relevantne odluke. Država i Komisija su tvrdile da se strahovi podnosioca predstavke ne mogu smatrati objektivno opravdanim.
Sud primećuje da je podnosioca tokom celokupnog postupka zastupao advokat i smatra da se strahovanje podnosioca da sudija nije postao nepristrasno ne može smatrati objektivnim i opravdanim. Sud je jednoglasno zaključio da nije došlo do povrede člana 6 stav 1 Konvencije.