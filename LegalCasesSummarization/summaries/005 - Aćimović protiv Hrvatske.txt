Predmet je formiran na osnovu predstavke podnete od strane hrvatskog državljanina, rodjenog 1927. godine, koji živi u Zagrebu. Oslonio se na povredu Čl. 6 stav 1. Konvencije.
U periodu izmedju 1. avgusta 1992. i 31. avgusta 1995. godine, Hrvatska vojska je koristila kuću podnositelja, koja se nalazi u Gospiću, u Hrvatskoj, za svoje vojne potrebe, koju je podnositelj, nakon njihovog odlaska, zatekao uništenom, a stvari su mu bile odnete. Dana 20. marta 1996. godine, podnosilac je pokrenuo parnični postupak za naknadu štete, pred Općinskim sudom u Zagrebu. Na pripremnom ročištu, dana 18. decembra 1997. godine, podnosi zahtev da mu se odobri oslobadjanje od plaćanja sudskih troškova, ali Općinski sud taj zahtev odbija i podnosilac ulaže žalbu Županijskom sudu u Zagrebu, u kojoj navodi da bi plaćanjem sudskih troškova ugrozio sopstvenu i egzistenciju svoje kćerke, koju izdržava. Općinski sud medjutim, nije prosledio žalbu Županijskom sudu u Zagrebu, jer nije postojala pisana sudska odluka o navedenom zahtevu podnosioca. Dana 31. decembra 1998. godine, nastupilo je zastarevanje plaćanja sudskih troškova. Dana 6. novembra 1999. godine, Sabor je doneo Zakon o dopunama Zakona o obveznim odnosima, prema kom se prekidaju svi postupci koji se vode radi naknade štete, koju su uzrokovali pripadnici hrvatskih oružanih i redarstvenih snaga u vojnoj i redarstvenoj službi tokom Domovinskog rata u Hrvatskoj i postupak je obustavljen, dana 28. novembra 1999. godine. Podnosilac predstavke, izjavljuje Ustavnu žalbu, koju je Ustavni sud, dana 18. decembra 2000. godine, odbacio.
Evropski Sud za ljudska prava jednoglasno utvrdjuje povredu Čl. 6 stav 1. Konvencije.