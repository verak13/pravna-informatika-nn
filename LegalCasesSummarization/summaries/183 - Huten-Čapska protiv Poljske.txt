Postupak u ovom predmetu je pokrenut predstavkom protiv Republike Poljske, koju je Evropskoj komisiji za ljudska prava podnela francuska državljanka gđa Marija Huten-Čapska (podnositeljka predstavke), početkom decembra 1994.g.

Predstavka je prosleđena Sudu početkom novembra 1998.g., kada je na snagu stupio Protokol br.11 uz Konvenciju. Veće je zaključilo da je došlo do povrede člana 1 Protokola br.1 uz Konvenciju. Država je zatražila da predmet bude iznet pred Veliko veće.

Podnositeljka je francuska državljanka poljskog porekla. Dugo je živela u Francuskoj, a zatim u Poljskoj. U Gdinji poseduje kuću i zemljišnu parcelu. Ta imovina je ranije pripadala njenim roditeljima. U Poljskoj je postojao sistem kontrole zakupnine, tj.njene visine, kao posledica nekadašnje komunističke vlasti. Okolnosti se nisu puno promenile nakon okončanja komunističke vladavine 1989.g. Došlo je do nestašice stanova, ali i visokih cena stanova u prodaji. Stanarina nije pokrivala stvarne troškove održavanja stambenih objekata. Veliki procenat stanovništva je živeo u siromaštvu. Podnositeljka je imala kuću za jednu porodicu. Tokom Drugog svetskog rata u njoj su živeli oficiri nemačke vojske. Roditelji podnositeljke su posle rata dobili kuću nazad, ali im je ubrzo naloženo da se isele iz nje, a u kuću se uselio neko drugi. Po Zakonu o stanovanju iz 1974.g. državno upravljanje stambenim pitanjima je zamenjeno tzv. „sistemom specijalnog zakupa“. Kuća je postala predmet državnog upravljanja. Tek 1990.g., gradonačelnikovom odlukom, podnositeljki je vraćeno pravo na upravljanje kućom. Ona je pokrenula nekoliko postupaka kako bi povratila vlasništvo nas stanovima u svojoj kući.

NAVODNA POVREDA ČL.1 PROTOKOLA BR.1 UZ KONVENCIJU
- Pravo na neometano uživanje svoje imovine
Prema mišljenju podnositeljke, sporna ograničenja prevazilaze ono što se može smatrati pukim „regulisanjem korišćenja imovine“. Dugogodišnjom primenom tih ograničenja, elementi njenog prava na imovinu su praktično izbrisani. Sud razmatra primenu sledećih zakona:
1) Zakon iz 1994.g. – Sud smatra da je ovaj zakon bio prvi pokušaj države u nastojanju da se reformiše stambena oblast u Poljskoj u periodu tranzicije;
2) Zakon iz 2001.g. – primena između 11. jula 2001.g i 10. Oktobra 2002.g. – zavisnoct između nivoa stanarine i stope inflacije (čl.9)
3) Period između 10. oktobra 2002.g. i 31. decembra 2004.g. – čl.9 st.3 Zakona iz 2001.g. je stavljen van snage na osnovu odluke Ustavnog suda 19.04.2005.g.
4) Novi amandmani kojim je preformulisan član 9 Zakona iz 2001.g.
Zaklučak Suda je da su prava vlasnika bila toliko ograničena sa se radilo o povredi člana 1 Protokola br.1 uz Konvenciju (jednoglasno) .

ČLAN 46 KONVENCIJE
- Obaveza Visokih strana ugovornica da se povinuju pravnosnažnoj presudi Suda.
- Komitet ministara nadgleda njeno izvršenje.
Veliko veće se slaže sa zaključkom Veća da je ovaj predmet pogodan za primenu postupka po pilot-presudi. Bez obzira na presudu Ustavnog suda, opšta situacija još uvek nije usklađena sa standardima Konvencije. Dakle, država mora da preduzme odgovarajuće mere u svom unutrašnjem pravnom poretku (15:2).

PRIMENA ČLANA 41 KONVENCIJE
- Pravično zadovoljenje oštećenoj stranci
Sud odlučuje jednoglasno da pitanje primene člana 41 još nije sazrelo za odlučivanje.