Postupak u ovom predmetu je pokrenut predstavkom protiv Republike Portugalije, koju je Sudu podnela portugalska državljanka gđa Francelina Moreira Ferreira (podnositeljka predstavke), krajem marta 2012.g. Pozvala se naročito na povredu članova 6 i 46 Konvencije, usled odbijanja njenog zahteva za preispitivanjem presude koja je doneta protiv nje u krivičnom postupku. Veće, kome je predmet dodeljen, ustupilo ga je Velikom veću. Nijedna stranka nije prigovorila ustupanju.

Podnositeljka je rođena 1961.g. Nakon svađe sa određenim osobama, podnositeljka je optužena, od strane javnog tužioca, za preteće ponašanje. Tokom istrage je sprovedeno veštačenje gde je utvrđeno da podnositeljka poseduje ograničene intelektualne i kognitivne sposobnosti, ali da treba da bude krivično odgovorna za svoja dela. Pravnosnažno (krajem 2007.g.) je osuđena na novčanu kaznu. Pet godina nakon što je novčana kazna plaćena, podatak o osuđujućoj presudi je izbrisan iz njene kaznene evidencije. Godine 2008. Podnositeljka je prigovorila kako nju Prizivni sud nije osobno saslušao i kako je time povređen član 6 stav 1 Konvencije. U presudi iz jula 2011.g. Sud (predstavka 19808/08) je utvrdio povredu ovog člana. U zahtevu za preispitivanjem odluke podnositeljka je navela kako su ove presude nespojive.

NAVODNA POVREDA ČLANA 6 KONVENCIJE
Podnositeljka navodi da to što je Vrhovni sud odbio njen zahtev za preispitivanjem presude, donete protiv nje u krivičnom postupku, predstavlja „uskraćivanje pravde“.
- Pravo na pravično suđenje.
Stav Suda je da njegovo utvrđivanje ove povrede ne zahteva automatski ponovno otvaranje domaćeg krivičnog postupka. Ipak, ponovno otvaranje postupka bi bilo najprikladniji način prekidanja povrede i pružanja pravne zaštite. Sud smatra de je Vrhovni sud razmotrio nacionalno zakonodavstvo i pravilno i opravdano odlučio da ne dozvoli preispitivanje presude. Dakle, nije došlo do povrede člana 6 Konvencije (9:8).

NAVODNA POVREDA ČLANA 46 KONVENCIJE
Sud ponavlja da pitanje usklađenosti od strane Visokih strana ugovornica sa njegovim presudama nije u okviru njegove nadležnosti ako nije postavljeno u kontekstu „procedure povrede“.
Izdvojena mišljenja.