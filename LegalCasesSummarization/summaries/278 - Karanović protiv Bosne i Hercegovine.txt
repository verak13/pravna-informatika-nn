Podnosilac predstavke je rođen 1928. godine i živi u Sarajevu. Prituživao se na neizvršenje odluke donešene u njegovu korist. Podnosliac predstavke je u penziji od 1987. Godine koju je primao iz fonda bivše Socijalističke Republike Bosne i Hercegovine. Godine 1992. Napustio je svoj dom u Sarajevu, i preselio se u Republiku Srpsku. Doke je bio interno raseljen penziju je primao od Republike Srpske. Po povretku u Sarajevo 2000. Godine bezuspešno je tražio da penziju prima od Federacije Bosne i Hercegovine. Podnosilac se žalio Domu za ljudska prava u februaru 2002. Godine. Dom za ljudska prava spojio je predmet podnosioca predstavke sa još dva predmeta i doneo jedinstvenu odluku da je postojala diskriminacija uživanja prava na socijalnu zaštitu, garantovanu članom 9. Međunarodnog ugovora o ekonomskim, socijalnim i kulturnim pravima. Dom za ljudska prava je naložio da Federacija Bosne i Hercegovine preduzme sve potrebne mere kako bi obezbedila da podnosioci prijave više ne budu diskriminisani u pogledu uživanja svojih prava na penziju, kao i da se podnosiocu isplati razlika između penzije koju bi primao prema Sporazumu o mirovinama i iznosa koji bi dobijao od Fonda Federacije BiH od dana podnošenja prijave Domu za ljudska prava. Podnosilac je primio određeni iznos 2003. Godine na ime naknade od Federacije Bosne i Hercegovine. On još uvek prima penziju iz fonda Republike Srpske, a kako zakoni nisu usklađeni između dva entiteta, penzije u Republici Srpskoj su niže nego u Federaciji Bosne i Hercegovine. Sud jednoglasno proglašava predstavku dopuštenom, i utvrđuje da je došlo do povrede člana 6. Konvencije. Utvrđuje i da Tužena država treba da u roku od tri meseca od dana kada ova presuda postane pravosnažna obezbedi sprovođenje odluke Doma za ljudska prava i omogući podnosiocu prelazak u Fond za mirovinsko osiguranje Federacije Bosne i Hercegovine, kao i isplatiti određeni iznos na ime nematerijalne štete, uključujući i bilo koji porez koji može biti određen na taj iznos. Nakon isteka tri meseca, sve do isplate, Tužena država će plaćati kamatu na utvrđene iznose. Preostali deo zahteva za pravično zadovoljenje je odbijen.