G. Leo De Haas i g. Hugo Gijsels (podnosioci predstavke) su radili kao izdavač, odnosno novinar,u nedeljnom časopisu Hum. Između juna i novembra 1986.godine objavili su pet članaka u kojima su kritikovali trojicu sudija i javnog tužioca Apelacionog suda iz Antwerpena na virolentan način. Navedena lica su bila optužena za pristrasnost i popustljivost prema g.H., u vezi sa dodeljivanjem istom starateljstva nad njegovom decom, sa kojim su navodno delili simpatije prema pokretu ekstremnog desnog krila. Nakon objavljivanja članaka koji su govorili o njima, sudije i javni tužilac su podneli tužbu za naknadu štete sudu prvog stepena u Brusselsu protiv podnosilaca predstavke i drugih lica koja subila umešana u izdavanje i distribuciju časopisa. Tražili su simboličnu naknadu i objavljivanje presude na trošak tuženih. Prvostepeni sud je presudio u korist sudija i javnog tužioca, smatrajući da su oni bili žrtve neopravdanog napada na njihovu čast i ugled. Podnosioci predstavke su se žalili, opet neuspešno, tražeći da se određeni dokumenti predoče i da se saslušaju svedoci da bi dokazali da su navodi u tim člancima tačni. Kasacioni sud je odbio žalbu podnosilaca predstavke podnetu zbog pogrešne primene prava.

Komisija za ljudska prava je u svom izveštaju izrazila mišljenje da je ovde povređen član 10 (šest glasova za prema tri protiv)bi član 6 stav 1 (jednoglasno)i predmet uputila Sudu krajem januara 1996.godine.

NAVODNA POVREDA ČLANA 10 KONVENCIJE
- Pravo na slobodu izražavanja.
Presuda protiv podnosilaca predstavke nesumnjivo predstavlja mešanje u ostvarivanje njihove slobode izražavanja. Zajednički je stav da je mešanje bilo predviđeno zakonom i da je ostvarivalo bar jedan legitimni cilj naznačen u članu 10 stav 2 – zaštita ugleda i prava drugih, u ovom slučaju prava sudija i javnog tužioca koji su pokrenuli postupak pred domaćim sudovima. Postavlja se pitanje da li je mešanje bilo neophodno u demokratskom društvu. Sud smatra da je došlo do povrede člana 10 (7:2).

NAVODNO KRŠENJE ČLANA 6 KONVENCIJE STAV 1
- Pravo na pravično suđenje pred nepristrasnim sudom.
Sud ponavlja da princip procesne jednakosti stranaka – sastavni deo šireg koncepta pravičnog suđenja – zahteva da svakoj strani mora da se pruži razumna prilika da svoj predmet predstavi uuslovima koji ga neće staviti u znatno nepovoljniji položaj u odnosu na drugu stranu. Podnosioci predstavke su od domaćih sudova tražili da makar ispitaju mišljenje trojice profesora čije je mišljenje podstaklo podnosioce predstavke da napišu svoje članke. Otvoreno odbijanje njihove žalbe stavilo je novinare u suštinski nepovoljniji položaj u odnosu na tužioce. Shodno tome došlo je do kršenja principa procesne jednakosti stranaka. Stoga, Sud smatra da je došlo do povrede člana 6 stav 1 Konvencije (jednoglasno).

PRIMENA ČLANA 50 KONVENCIJE
- Pravično zadovoljenje oštećenoj stranci
Sud je dosudio podnosiocima određeni iznosna ime materijalne štete i troškova i izdataka, kao i kamatu, a smatra da je sam presuda dovoljna naknada za nematerijalnu štetu.

IZDVOJENO MIŠLJENJE
Mešanje učinjeno presuđivanjem protiv podnosioca predstavke je bilo neophodno i nije bilo neproporcionalno.

IZDVOJENO MIŠLJENJE
Mešanje je bilo neophodno u demokratskom društvu kako bi se očuvao autoritet nosilaca vlasti.