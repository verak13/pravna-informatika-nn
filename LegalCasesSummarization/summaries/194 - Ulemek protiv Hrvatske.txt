Podnosilac predstavke je presudom Županijskog suda osuđen na kaznu zatvora na godinu dana i šest meseci. Najpre je kaznu služio u zavtoru u Zagrebu, a potom je prebačen u zatvopr u Glini. U svojoj predstavci ESLJP žalio da neodgovarajuće uslove smeštaja u zatvoru, mali lični prostor, neprikladne higijenske i sanitarne uslove, nedostatak klimatizacije i mogućnosti rekreacije.

Podnosilac je naveo da je u određenim razdobljima izdržavanja kazne zatvora imao na raspolaganju manje od 3 m2 ličnog prostora, čime je povređen član 3 Konvencije. Vlada je navela da je on u Zagrebu bio smešten vrlo kratko, te da mu boravak u ovoj ustanovi nije mogao naneti bilo kakvu patnju. Sa druge starne, zatvor u Glini je najbolje održavani zatvor u Hrvatskoj, da postoji dovoljno prostora, kao i da je njegov smeštaj u posebnoj sobi za zatvorenike koji se pripremaju za izlazak na slobodu, jedino vreme koje je proveo u neadekvatnim uslovima bilo psolednjih osam dana izdržavanja kazne. Takodje, tokom boravka u ovoj instituciji, podnositelj je imao slobodu kretanja i bile su mu omogućene različite aktivnosti van sobe smeštaja. U odnosu na navod podnositelja da je bio odvojen od ostalih zatvorenika, on je bio rezultat njegovog zahteva zbog straha od nasilja od drugih zatvorenika.

Sud smatra da u odnosu na njegov boravak u zatvoru u Glini nije došlo do kršenja člana 3 Konvencije. Istovremeno, u odnosu na boravak podnosioca u zatvoru u Zagrebu, Sud jeste utvrdio povredu člana 3 Konvecnije.

Ostale prigovore podnosioca zbog navodne povrede prava na pošteno suđenje (čl.6. Konvencije) i prava na porodični život (čl.8. Konvencije) ESLJP je odbacio kao neosnovane.
