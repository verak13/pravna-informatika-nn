Predmet na osnovu člana 46 stav 4 Konvencije. Postupak u ovom predmetu je pokrenut na osnovu pitanja da li je Republika Azerbejdžan propustila da ispuni svoju obavezu po osnovu člana 46 stav 1 Konvencije, da se povinuje presudi Suda od 22.maja 2014.g. O ovom pitanju je Sud obavešten od strane Odbora ministara.

U prvoj presudi Sud je utvrdio povredu člana 5 stav 1 (c), člana 5 stav 4, člana 6 stav 2, člana 18 u vezi sa članom 5, u vezi sa optužbama za krivična dela (februar 2013.g.) i posledičnim istražnim radnjama. Odbor ministara je vršio nadzor nad izvršenjem presude. Taj odbor je doneo privremenu rezoluciju, kojom je svoje pitanje na osnovu člana 46 stav 4 uputio Sudu. Zahtev za upućivanje je dodeljen Velikom veću.

Ilgar Mammadov je azerbejdžanski državljanin koji je niz godina bio uključen u rad različitih političkih organizacija, lokalnih i nevladinih organizacija. Vodio je svoj internetski blog na kojem je komentarisao različita politička pitanja. Jednomprilikom je kritikovao Narodnu skupštinu, kako bi uvredio članove, bez navođenja njihovih imena i prezimena. Napisao je da su „prevaranti“. Posle svojih delatnosti bio je zadržan u istražnom zatvoru. Krivični postupak je uključivao i druga lica. Oglašen je krivim.

Nadzor nad izvršenjem prve presude Mammadov – kada je dostavljena Odboru ministara: Odbor je vršio pojačani nadzor nad situacijom, obzirom da je Vrhovni sud vratio po žalbi predmet Žalbenom sudu. Žalbeni sud je ponovo osudio g.Mammadova. Odbor je predmet ispitao na svakom svom tomesečnom sastanku o ljudskim pravima. Zatim je u svojim odlukama i rezolucijama Odbor ministara insistirao na izvršenju presude Suda. G.Mammadov je i dalje bio u zatvoru.

Druga presuda Mammadov – Sud je utvrdio da je došlo do povrede člana 6 stav 1 u pogledu suđenja i osude, odnosno događaja koje je ispitao i Odbor ministara u postupku izvršenja prve presude Mammadov.

Član 46 Konvencije – obaveza Visoke strane ugovornice da se podvrgne presudi Suda u svakom postupku u kome je stranka (stav 1).
Konačna presuda Suda se dostavlja Odboru ministara koji nadzire njeno izvršenje (stav 2).

Sud primenćuje da je Azerbejdžan preduzeo određene korake u svrhu izvršenja prve presude Mammadov. G.Mammadovu je isplaćena pravična nadoknada, koju mu je dosudio Sud. Azerbejdžan je dostavio i Akcijski plan u kojem je utvrdio mere koje omogućavaju izvršenje presude. Sud smatra da su ti koraci ograničeni i nedovoljni. Dakle, došlo je do povrede člana 46 stav 1 Konvencije.
Odluka Suda je jednoglasna.