Postupak u ovom predmetu je pokrenut predstavkom protiv Ujedinjenog Kraljevstva Velike Britanije i Severne Irske koju je Evropskoj komisiji za ljudska prava podneo britanski državljanin, g.Stiven Filips (podnosilac predstavke), krajem aprila 1998.godine. Podnosilac se žalio na povredu člana 6 stav 2 Konvencije. Predstavka je prosleđena Sudu početkom novembra 1998.godine.

Prvostepeni sud je krajem juna 1996.godine osudio podnosioca za to što je bio umešan u prenošenje velike količine kanabisove smole u novembru 1995.godine. On je u julu 1996.godine osuđen na devet godine zatvora. Ranije je osuđivan, ali nikada za krivična dela u vezi sa opojnim drogama. Službeno lice Uprave carine zaduženo za finansijsku istragu je zaključilo da je podnosilac stekao imovinsku korist od trgovine opojnim drogama. Sudija je izdao nalog za trajno oduzimanje navodno stečene imovine. Podnosiocu predstavke je odbijen zahtev da podnese žalbu na presudu i na kaznu, kao i njegov ponovni zahtev iste sadržine, nakon sveobuhvatne rasprave koja je održana pred Apelacionim sudom.

NAVODNA POVREDA ČLANA 6 KONVENCIJE
- Pravo na pravično suđenje.
- Pretpostavka nevinosti.
Sud smatra sa mora uzeti tri kriterijuma u obzir: klasifikaciju postupka shodno nacionalnom zakonodavstvu, njegovu pravu prirodu, kao i vrstu i težinu sankcije koja je mogla biti izrečena podnosiocu predstavke. U englaskom domaćem pravu postupak za trajno oduzimanje imovine predstavlja deo procesa izricanja kazne koji sledi posle izricanja osuđujuće presude optuženom za krivična dela za koja je optužen.Sud, na osnovu svih relevantnih podataka, izvodi zaključak da stav 2 člana 6 Konvencije nije bio primenjiv na postupak za trajno oduzimanje koji je pokrenut protiv podnosioca predstavke (5:2).
- Primenjivost stava 1 člana 6 Konvencije
Advokat podnosioca je na raspravi pred Sudom izneo tvrdnju da je došlo i do povrede ovog stava. Sud je ponovio da on sam odlučuje o pravnoj karakterizaciji činjenica slučaja i da ga ne obavezuje pristup koji je usvojio podnosilac predstavke ili Država. Sud smatra da je suđenje u ovom predmetu bilo pravično i da nije došlo do povrede stava 1 člana 6 Konvencije (jednoglasno).

NAVODNA POVREDA ČLANA 1 PROTOKOLA br.1
- Pravo na neometano uživanje svoje imovine.
Sud primećuje da iznos koji predstavlja trajno oduzimanje imovine odgovara iznosu za koji je sudija prvostepenog suda procenio da predstavlja imovinsku korist koju je podnosilac predstavke stekao trgujući opojnom drogom tokom poslednjih šest godina i da je to iznos koji podnosilac može da ostvari iz imovinskih sredstava čiji je vlasnik. Sud smatra da je postupak koji je sproveden prilikom donošenja rešenja o trajnom oduzimanju bio pravičan i da je poštovao prava odbrane. Dakle, nije došlo do povrede člana 1 Protokola br.1 (jednoglasno).

- Delimično izdvojeno mišljenje uz presudu