Podnositeljka predstavke je rodjena 1953. Godine i živi u Banjoj Luci. Žalila se da konačna i pravosnažna presuda u vezi sa „starom“ deviznom štednjom nije izvršena. Ona je u periodu između 1977. godine i 1983. godine položila određeni novčani iznos u tadašnjoj Privrednoj banci Sarajevo, filijala Banja Luka. U nekoliko navrata tokom 1992. I 1993. godine uspela je da podigne određeni iznos, bez obzira na ograničenja uvedena kasnih 1980ih. 3. oktobra 1997. god. podnositeljka je pokrenula građansku parnicu protiv Banjalučke banke, pravnog naslednika Privredne banke Sarajevo, Filijala Banja Luka, tražeći povrat ukupnog štednog uloga stare devizne štednje i akumuliranu kamatu. 26. novembra 1998. god. Prvostepeni sud u Banjoj Luci je ustanovio da stanje na računu podnositeljke, uključujući i kamatu, i naredio Banjalučkoj banci da isplati iznos u roku od 15 dana, kao i sudske troškove. Prvostepeni sud u Banjoj Luci je doneo i rešenje o izvršenju, 25. Februara 1999. godine, a naknadno je ustanovio da je uložena žalba Banjalučke banke. Okružni Sud u Banjoj Luci odbacio je žalbu i presuda Prvostepenog suda od 26. novembra 1998. god. je postala pravosnažna. U međuvremenu, podnositeljka predstavke je uložila prijavu kod Ombudsmana za ljudska prava koji je prijavu proslijedio Domu za ljudska prava. 12. januara 2000. god. Dom za ljudska prava je utvrdio da je došlo do povrede člana 6. Konvencije i člana 1. Protokola br. 1 uz Konvenciju zbog neizvršenja presude od 26. novembra 1998. god. Dom za ljudska prava je smatrao Republiku Srpsku odgovornom i naredio da se osigura potpuno izvršenje bez odlaganja. Nakon što Banjalučka banka nije izvršila presudu, nadležni sud poslao je nalog Službi za platni promet Republike Srpske. Vrhovni sud Republike Srpske odbacio reviziju uloženu protiv presude od 26. novembra 1998. God. 8. novembra 2000. god. sudski nalog o izvršenju je vraćen nadležnom sudu bez izvršenja zbog zabrane propisane zakonom. Podnositeljka je deo štednje pretvorila u obveznice, i navodno ih prodala sekundarnom tržištu, a ostatak je postao javni dug Republike Srpske. Presuda od 26. novembra 1998. još uvijek nije izvršena. Sud je jednoglasno odlučio da je došlo do povrede člana 6. Konvencije kao i člana 1 Protokola br. 1 Konvencije. Utvrđeno je i da Tužena država treba da u roku od tri meseca od dana kada presuda postane pravosnažna isplati podnositeljki utvrđene iznose na ime materijalne štete, nematerijalne štete, kao i na ime poreza na navedene iznose u presudi. Nakon isteka navedena tri meseca i sve do isplate, potrebno je isplatiti i kamatu na utvrđene iznose. Sud je odbacio preostali deo zahteva za pravično zadovoljenje.