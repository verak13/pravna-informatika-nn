Predmet je formiran na osnovu predstavke podnete od strane hrvatskog državljanina, rodjenog 1963. godine i živi u Zagrebu.
Dana 29. aprila 1999. godine, podnositelj je, zajedno sa još nekoliko drugih ljudi, skupljao stari metal u ulici u Zagrebu, kada su se pojavila dva muškarca, koja su počela da ih tuku drvenim palicama po telu i vredjaju na rasnoj osnovi, dok su druga dva muškarca držala stražu. Nakon što su očevici pozvali policiju, poslata je patrola i policajci su razgovarali sa osobama koje su bile u blizini i po okolnim ulicama pokušali da nadju napadače. Nakon toga, došla je hitna pomoć koja je odvezla podnosioca na pregled, kojom prilikom je ustanovljeno da povreda nema i pušten je kući sa tabletama protiv bolova. U toku noći, podnosilac je osećao jak bol i sledećeg dana ponovo otišao na pregled u drugu bolnicu, gde su mu ustanovili višestruke prelome rebara, zadržan je u bolnici i pušten nakon nedelju dana. Podnositelj je takodje išao i na psihjatrijsko lečenje nakon incidenta, dijagtnostikovan mu je post traumatski poremećaj, depresija, napetost, napad panike, strah, nesanica, noćne more, emotivni slom.
Dana 15. jula 1999. godine, advokat podnosioca, podnela je krivičnu prijavu protiv NN učinilaca, a policijskoj stanici uputila zahtev za dostavljanje potrebnih informacija, dva puta, nakon čega je policija obavestila da nije utvrdjeno ko su počinitelji. Dana 2. septembra 1999. godine, advokat podnositelja je pisala je Ministru unutrašnjih poslova, obavestivši ga o incidentu, tome da počinioci nisu utvrdjeni i zatražila je hitnu policijsku istragu, pozivajući se na merodavne domaće i medjunarodne standarde ljudskih prava.
Policija je, u medjuvremenu, obavila razgovor sa podnosiocem,, B.T., koji je tog dana bio sa podnosiocem, N.C., koji živi u blizini mesta gde se napad dogodio i sa Z.B, očevicem. Advokat podnosioca, ponovo se obraćala tužilaštvu i Ministarstvu unutrašnjih poslova, zbog neadekvatne istrage i obavestila ih o novim činjenicama, da su osobe koje su napale podnosioca, pripadnici grupe "skinheads", koji su odgovorni za nekoliko nedavnih napada na pripadnike romske populacije i priložila imena i adrese žrtava i svedoka takvih napada.
Dana 22. maja 2001. godine, Ministarstvo unutrašnjih poslova, obavestilo je advokata podnosioca da je policija preuzela sve potrebne korake, u skladu sa svim informacijama koje su dobili od nje.
Podnosilac je izjavio Ustavnu žalbu,a Ustavni sud je dana 12. novembra 2002. godine, obavestio advokata podnosioca da nije nadležan.
Evropski Sud za ljudska prava, uzimajući u obzir sve okolnosti predmetnog slučaja, kao i sudsku praksu, utvrdio je povredu Čl. 3 Konvencije, a u obrazloženju presude, naveo je da je neprihvatljivo da policija, svesna da je dogadjaj o kojem je reč, motivisan etničkom mržnjom, dozvolila da istraga traje duže od sedam godina, bez preduzimanja ozbiljnijih koraka da se identifikuju počinioci i utvrdjuje povredu Čl. 14 u vezi sa procesnim vidom Čl. 3 Konvencije.