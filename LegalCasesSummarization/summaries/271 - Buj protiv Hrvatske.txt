Predmet je formiran na osnovu predstavke podnete od strane hrvatskog državljanina, rodjenog 1938. godine i živi u Jelsi.
Pred Općinskim sudom u Starom Gradu, 1994. godine, pokrenut je ostavinski postupak,a dana 8. juna 1999. godine, doneto rešenje, kojim je podeljena imovina izmedju podnosioca i njegovog brata. Nakon toga, brat podnosioca izjavljuje žalbu protiv navedenog rešenja, zbog odluke o troškovima postupka, a dana 12. aprila 2002. godine, sud donosi rešenje, kojim se žalba odbija. Pravo podnosioca predstavke na nasledjenoj imovini nije upisano u zemljišnje knjige.
Evropski Sud za ljudska prava, ispitavši sav materijal koji mu je dostavljen i uzimajući u obzir sudsku praksu, u obrazloženju presude navodi da je u predmetnom slučaju dužina postupka bila prekomerna i nije zadovoljila zahtev razumnog roka, kao i da je u domaćem pravu nedostajalo pravno sredstvo kojim bi podnosilac mogao da prigovori prekomernoj dužini postupka i s toga utvrdjuje povredu Čl. 6 stav .1 i Čl. 13. Konvencije.