Postupak u ovom postupku je pokrenut predstavkom protiv Kraljevine Španije, koju je Komisiji za zaštitu ljudskih prava podnela gđa Greorgia Lopez Ostra (podnositeljka predstavke), sredinom maja 1990.g. Komisija je predstavku uputila Sudu.

Tokom 1988.g. gđa Gregoria Lopez Ostra, španska državljanka, živela je sa porodicom u mestu koje je nekoliko stotina metara udaljeno od centra Lorce. U julu 1988.g. sa radom je otpočelo postrojenje za preradu tečnog i čvrstog otpada iz kožara, koje je finansirao konzorcijum firmi kožne industrije. Ubrzo je dim iz postrojenja uzrokovao zdravstvene probleme i brojne neugodnosti lokalnom stanovništvu, kao i podnositeljki predstavke. Ona se žalila nadležnim organima, ali su njene žalbe odbijene. U februaru 1992.g. ona se sa porodicom preselila, a postrojenje je krajem oktobra 1993.g. privremeno zatvorio istražni sudija, na osnovu žalbe za prekršaje iz oblasti zaštite zdravlja i okoline, koju su uložile dve jetrve podnositeljke predstavke.

NAVODNA POVREDA ČLANA 8 KONVENCIJE
- Svako ima pravo na poštovanje svog privatnog i porodičnog života, doma i prepiske
Sud smatra da može da se prihvati da španske vlasti, posebno opština Lorca, teoretski nisu bile direktno odgovorne za predmetno zagađenje. Međutim, grad je dozvolio da postrojenje bude izgrađeno. S druge strane, opština je propustila da preduzme odgovarajuće korake da ovo spreči. Dakle, došlo je do povrede člana 8 Konvencije.

NAVODNA POVREDA ČLANA 3 KONVENCIJE
- Niko neće biti podvrgnut torturi, neljudskom ili ponižavajućem postupanju ili kažnjavanju
Vlada i Komisija su smatrale da nije bilo kršenja ovog člana. Sud je istog mišljenja.

PRIMENA ČLANA 50 KONVENCIJE (SADA ČLAN 41)
- Pravično zadovoljenje oštećenoj stranci
Sud je presudio da tužena Država ima da plati podnositeljki određene iznose na ime štete i sudskih troškova.
Odluka Suda je jednoglasna.