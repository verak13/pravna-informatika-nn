Podnosilac predstavke je ruski džavljanin, rođen 1965. godine. Godine 2007. supruga podnosioca predstavke N. rodila je ćerku A. Godine 2010. podnosilac predstavke i N. su se razveli. Služba za brigu o deci i starateljstvo je 18. januara 2011. odredila kako će se odvijati starateljstvo nad devojčicom. Podnosilac predstavke je 22. marta 2011. otkrio nekoliko modrica na telu A. Pošto je posumnjao da je devojčicu istukao i seksualno zlostavljao novi partner N., on je odbio da vrati A. svojoj bivšoj supruzi N. Tokom cele naredne godine devojčica A. je živela s podnosiocem predstavke i sa svojom bakom, majkom podnosioca predstavke. U nekoliko navrata podnosilac predstavke je dozvolio N. da poseti A. u njegovom prisustvu.
Podnosilac predstavke se 25. marta 2011. požalio policiji i Istražnom komitetu Oktjabrskog okruga da je njegovu ćerku A. istukao i seksualno zlostavljao partner njegove bivše supruge N. Istražni komitet je započeo predistražne radnje. Istražitelji su uy pomoć psihloga saslušali devojicu koja je rekla da se majka i njen prartner prema njoj loše odnose i izrazila želju da živi sa ocem. Ipak, dete mlađe od 12 godina može se od majke odvojiti samo u izuzetnim okolnostima. U ovom slučaju nisu utvrđene takve izuzetne okolnosti. N. je zaposlena i ostvaruje dovoljan prihod. Nema dokaza da je zanemarivala ili fizički zlostavljala dete. U toku postupka oko izmene modela starateljstva i postupka kojim bi se eventualno dokazalo zanemarivanje ili zlostavljanje devojčice, dete živi sa ocem i bakom. Dana 13.3.2012, majka je otela dete i od tada sprečava susret između podnosioca i deteta.
Majka tokom postupka o izmeni modela starateljstva izjavljuje da podnosilac nije biološki otac deteta. DNK analiza je urađena 23.7.2012 i pokazala je da podnosilac predstavke zaista nije biološki otac, čime je on lišen roditeljskih prava.

Podnosilac predstavke je naveo da je time što su mu oduzeta roditeljska prava lišen i prava da održava kontakt s kćerkom i da štiti njene interese na sudu. On se pozvao na član 8. Konvencije.
Evropski sud je stava da se pojam „porodičnog života” saglasno članu 8. Konvencije ne svodi samo na odnose zasnovane na braku već može obuhvatiti i druge de facto „porodične” veze. Postojanje ili nepostojanje „porodičnog života” u smislu člana 8. u suštini je činjenično pitanje koje zavisi od toga da li u praksi stvarno postoje bliske lične veze.

Evropski sud primećuje da je A. rođena za vreme braka podnosioca predstavke sa N. i da je ona upisana u matičnu knjigu rođenja kao njegova kćerka. Ne sumnjajući u svoje očinstvo nad A., podnosilac predstavke ju je vaspitavao i starao se o njoj više od pet godina. Služba za brigu o deci i psiholozi-veštaci ustanovili su da je između podnosioca predstavke i A. postojala čvrsta emotivna. Sud smatra da lice koje je neko vreme podizalo dete kao svoje ne sme biti u potpunosti isključeno iz života tog deteta nakon što se otkrije da to lice nije biološki otac deteta, osim ako za to postoje relevantni razlozi koji su u vezi s najboljim interesom deteta. U ovom slučaju nije predočen nijedan takav razlog. Nikada niko nije sugerisao da bi kontakt s podnosiocem predstavke bio poguban po razvoj devojčice A. Naprotiv, i služba za brigu o deci i psiholozi-veštaci ustanovili su da između podnosioca predstavke i A. postoji snažna uzajamna povezanost i da je podnosilac predstavke valjano vodio brigu o detetu.
S obzirom na to da su i podnosilac predstavke i A. više godina bili uvereni da su otac i kćerka, sve dok se konačno nije obelodanilo da podnosilac predstavke nije biološki otac devojčice A, i uzimajući u obzir blisku ličnu vezu između njih dvoje, Evropski sud zaključuje da njihov odnos predstavlja porodični život u smislu člana 8. stav 1. Konvencije.