Predmet je formiran na osnovu predstavke podnete od strane državljanina, u to vreme, Državne zajednice Srbije i Crne Gore, rodjenog 1956. godine. Od 3.juna 2006. godine, Srbija je isključiva Visoka strana ugovornica u ovom postupku pred Sudom. Podnosilac predstavke, osuđen na kaznu zatvora, posebno se žalio zbog odbijanja Tužene države da mu besplatno obezbedi zubnu protezu, kao zbog otvaranja njegove prepiske od strane zatvorskih čuvara.
Podnosilac je služio svoju prvu zatvorsku kaznu, izmedju 20. juna 1999. godine i 28. avgusta 2002. godine gde mu je ustanovljena paradentoza- bolest klimavih zuba i njihovog spontanog ispadanja, nakon čega su mu u dva navrata izvadjeni zubi. Nakon odslužene kazne, pušten je na slobodu, ali ponovo pritvoren 5. januara 2004. godine, na osnovu druge presude, kada mu je, istog dana otvoren zdravstveni karton, gde mu je ustavnovljeno nekoliko zdravstvenih problema, uključujući i probleme sa kolenima i facijalna pareza, ali stomatološki pregled nije obavljen. Zatvorski zubar je podnosica prvi put pregledao 13. februara 2004. godine, gde je utvrdio njegovu terminalnu krezubost, predložio da mu se obezbedi proteza i podnosilac je obratio Ministarstvu zdravlja, tražeći protezu, ali je dopisom obavešten da se obrati Ministarstvu pravde. Dopisom od 21. jula 2004. godine, Zdravstvena inspekcija Ministarstva zdravlja, obavestila je da, osiguranici, davaoci krvi, kao što je podnosilac predstavke, učestvuju u troškovima pokretne stomatološke nadoknade od akrilata, u iznosu od 60%. Podnosilac je u medjuvremenu primljen u zatvorsku bolnicu, gde je primećeno da je izgubio apetit i žalio se na uznemirenost, zatim u dva navrata izgubio svet, imao operaciju i sve vreme imao problem sa uzimanjem čvrste hrane. U toku 2004. godine,zatvorski organi obaveštavaju podnosioca da će morati da plati iznos od 10.000 dinara na ime ukupnih troškova njegove proteze,, ali je podnosilac predložio da to bude u u ratama koje su u iznosu njegove mesečne zatvorske plate. Svoj zahtev je ponovio i dve godine kasnije, a dana 30. januara 2007. godine, upravnik zatvora ga je obavestio da će zatvor u potpunosti pokriti troškove proteze, koju konačno dobija 25. juna 2007. godine.
Kao što je rečeno, dopisom od 21. jula 2004. godine, Zdravstvena inspekcija je obavestila podnosioca o pokriću njegovog osiguranja, a na dopisu je stajao pečat zatvora i registarski broj 713/9033. Na dopisu podnosioca, koji je uputio Sudu, dana 10. avgusta 2004. godine, takodje je stajao pečat zatvora i registarski broj 24/9684. Dopisom koji je Sekretarijat Suda uputio podnosiocu, 21. decembra 2004. godine, obavešten je o navedenom pečatu, pretpostavljajući da on za to ne zna. U kasnijem dopisu od 11. januara 2005. godine, podnosilac je naveo da je sva njegova prepiska sa Sudom i drugim telima, morala da prodje kroz zatvorsku upravu, gde je otvarana, a nakon toga Sudu dostavio izjavu koju je potpisalo 78 zatvorenika, kojom se potvrdjuje da su zatvorski organi rutinski otvarali njihovu prepisku.
Evropski Sud za ljudska prava, proglašava, većinom glasova, pritužbu u vezi sa mešanjem u prepisku podnosioca predstavke dopuštenom, jednoglasno utvrdjuje da je došlo do povrede Čl. 8. Konvencije s tim u vezi, utvrdjuje glasovima 6 prema 1 da je pritužba u vezi sa protezom podnosioca predstavke rešena i odlučuje da je isključi iz predmeta. U dodatku presude sadržana su dva izdvojena mišljenja.