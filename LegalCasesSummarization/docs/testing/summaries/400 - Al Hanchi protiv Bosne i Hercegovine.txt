Podnosilac predstavke je rodjen 1965. godine, u Tunisu. U Bosnu i Hercegovinu je došao tokom rata, od 1992-1995. godine. U svojoj predstavci se oslonio na povredu Čl. 5 stav 1. Konvencije i povredu Čl. 3 Konvencije, ukoliko bi bio deportovan.
Podnosilac nikada nije dobio državljanstvo, niti dozvolu boravka u BiH, ali je dana 28. decembra 1998. godine, dobio ličnu kartu, na osnovu falsifikovane odluke, koje je 2002. godine, poništena. Godine 1997. godine, podnosilac se oženio državljankom BiH i dobili su dvoje dece, a podnosilac se nakon završetka rata od 1992-1995. godine, nikada nije ni vraćao u Tunis. Tokom rutinske kontrole, 14. maja 2009. godine, Služba za poslove sa strancima u sastavu Ministarstva sigurnosti, utvrdila je da je podnosilac ileglalno ušao u BiH, stavila ga pod nadzor u Imigracioni centar u istočnom Sarajevu, u cilju proterivanja, a nakon što je podneo zahtev za sudsko preispitivanje odluke, sud je zahtev odbio i produžio njegov pritvor. Dana 19. maja 2009. godine, Služba za poslove sa strancima, donela je rešenje kojim se podnosilac proteruje sa teritorije BiH i kojim mu se zabranjuje ulazak i boravak, jer njegovo prisustvo predstavlja opasnost za nacionalnu bezbednost BiH. Ovu odluku je potvrdilo i Ministarstvo sigurnosti, a kasnije i Državni sud. Podnosilac je izjavio Ustavnu žalbu.
Dana 24. jula 2009. godine, podnosilac je podneo zahtev za azil, tvrdeći da tuniski državljani koji su bili u ratu u BiH, u Tunisu su podvrgavani mučenju i osumnjičeni za terorizam.. Dana 27. jula 2009. godine, Sektor za azil je obavio razgovor sa podnosiocem, preko prevodioca i odbio njegov zahtev za azil, s obzirom na to da nije dokazao da bi ga u Tunisu tretirali kao teroristu, pa on nije izložen riziku od nečovečnog postupanja. Državni sud je potvrdio ovu odluku. Podnosilac je izjavio Ustavnu žalbu.
Podnosilac je podneo zahtev za donošenje privremene mere, Ustavnom sudu, koji je odbijen.
Evropski Sud za ljudska prava jednoglasno proglašava predstavku po Čl. 3 Konvencije dopuštenom, a preostali deo nedopuštenim i utvrdjuje da ne bi došlo do povrede Čl. 3 Konvencije, u slučaju proterivanja podnosioca.