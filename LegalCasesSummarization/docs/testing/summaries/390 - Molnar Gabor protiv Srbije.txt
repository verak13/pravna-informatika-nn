Podnosilac predstavke je rođen 1926. godine i živi u Subotici, Srbija.
On je penzioner i prima penziju u neto iznosu od približno 250 evra mesečno. On se žalio što Tužena država (u vreme podnošenja predstavke Srbija i Crna Gora, a od 3.juna 2006. Srbija je isključiva strana ugovornica u postupcima pred Sudom ) neprekidno odbija da oslobodi svu njegovu deviznu štednju, a posebno zbog neizvršenja pravosnažne presude donete u njegovu korist.
Podnosilac predstavke je 21. jula 1993. godine podneo građansku tužbu, tražeći da njegova devizna štednja bude oslobođena zajedno sa predviđenom kamatom. Opštinski sud u Subotici je 27. septembra 1993. godine doneo delimičnu presudu u korist podnosioca predstavke i naložio banci da mu plati: 15.584.41 nemačkih maraka na ime devizne štednje, 37.460.000.00 jugoslovenskih dinara na ime sudskih troškova i pripadajuću kamatu na ovaj drugi iznos što je Okružni sud u Subotici je 20. marta 1996. godine potvrdio dodavši da tužena banka, takođe, treba da plati kamatu na iznos. Posebno je kamatu trebalo platiti počev od 1. januara 1993. godine, na osnovu kamate na štedne uloge. Vrhovni sud je 2. oktobra 1996. godine odbio reviziju tuženog i potvrdio presudu Okružnog suda. Podnosilac predstavke je 24. aprila 2001. godine, odnosno 26. septembra 2001. godine podneo dva posebna predloga Opštinskom sudu u Subotici, tražeći izvršenje gore navedene presude isplatom na bankarski račun. Opštinski sud je 2. aprila 2002. godine odbio ove predloge. Banka je 30. marta 2004. godine potvrdila da je devizna štednja podnosioca predstavke pretvorena u javni dug u iznosu od 8.740,18 evra. Počev od 1. marta 2007. godine dug prema podnosiocu predstavke je iznosio još 6.652 evra, a u međuvremenu je, u nekoliko rata i po raznim osnovama, isplaćen u ukupnom iznosu od 2.088,18 evra. U spisu predmeta nema informacija da li je podnosilac predstavke posle toga primio neku isplatu. Sud je predstavku proglasio dopuštenom, jednoglasno, a sa 4 prema 3 glasa da nije došlo do povrede člana 6. stav 1 Konvencije; kao i sa 4 prema 3 glasa da nije došlo do povrede člana 1. Protokola broj 1.