Ovaj predmet je Sudu prosledila Evropska komisija za ljudska prava, septembra 1999.godine, u tromesečnom roku propisanom Konvencijom za zaštitu ljudskih prava i osnovnih sloboda. Predmet je formiran na osnovu predstavke protiv Republike Bugarske koju je Komisiji podneo bugarski državljanin g.Dimitar Varbanov (podnosilac predstavke), januara 1996.godine.
Podnosilac predstavke je tvrdio da je njegova prinudna hospitalizacija u jednoj psihijatrijskoj klinici bila nezakonita i da nije mogao da se žali sudu na nju.
Komisija je proglasila ovu predstavku delimično dopuštenom i jednoglasno zaključila da su povređeni član 5 stav 1 i član 5 stav 4 Konvencije.
Podnosilac predstavke je bugarski državljanin rođen 1930.godine, živi u Sofiji, a po zanimanju je ekonomista u penziji. Izvesni gospodin Z. je oktobra 1993.godine podneo Okružnom tužulaštvu u Sofiji prijavu protiv podnosioca predstavke u kojoj je tvrdio da je on psihički oboleo i opasan. Njih dvojica su se bili sporili oko zajedničkog posla. Obojica su pretili jedan drugom. Tužilaštvo je otvorilo istragu i prosledio spise lokalnom odeljenju policije. Jedan policajac je sačinio izveštaj u kome je naveo da je podnosilac predstavke ponovo pretio g.Z., da se čini da ima psihičke probleme i da će verovatno ostvariti svoje pretnje. Lekar koji ga je pregledao nanjegov zahtev je smatrao da je psihički zdrav.
Medicinski stručnjaci koji su pregledali podnosioca predstavke tokom njegove prinudne hospitalizacije u jednoj psihijatrijskoj bolnici, zaključili su da boluje od paranoične psihoze, da je agresivan i da predstavlja opasnost po druge ljude. U jednom kasnijem uverenju, drugi lekar koji je pregledao podnosioca predstavke je zaključio da je on psihički zdrav. Podnosilac predstavke ranije nije imao pshijatrijskih problema. Iz spisa proizilazi da je tokom istrage po nalogu tužilaštva direktor gradske psihijatrijske bolnice u Sofiji dva puta pozivao podnosioca predstavke da dođe na psihijatrijski pregled, ali da je on izjavio da neće da se podvrgne pregledu osim ako se ne osnuje međunarodna komisija. Tužilac je januara 1995.godine naložio da podnosilac predstavke bude prinudno odveden upsihijatrijsku bolnicu i da u njoj bude zadržan 20 dana kako bi bio podvrgnut psihijatrijskom pregledu. To je bilo neophodno obzirom na nameru tužioca da nadležnom sudu podnese zahtev da podnosiocu predstavke odredi hospitalizaciju i prinudno psihijatrijsko lečenje, u skladu sa Zakonom o javnom zdravlju. Nalog je bio zasnovan na materijalu prikupljenom tokom istrage. Policija je avgusta 1995.godine odvela podnosioca predstavke iz njegove kuće u psihijatrijsku bolnicu na osnovu naloga tužioca od januara 1995.godine. Podnosilac predstavke je podvrgnut psihijatrijskim pregledima, držan pod sedativima, a lekari su razgovarali i sa njegovom ženom i postavljali joj pitanja o njegovoj prošlosti. Dobio je upalu pluća.
Njegova supruga je septembra 1995.godine podnela žalbu Gradskom tužilaštvu Sofije tvrdeći, između ostalog, da se prema njemu nečovečno postupa. Zamolila je tužioca da njenog muža otpusti iz psihijatrijske bolnice.
Podnosilac predstavke je u kritičnom stanju izazvanom upalom pluća prebačen u opštu bolnicu. Njegovo stanje se poboljšalo u danim koji su usledili. U opštoj bolnici mu je rečeno da ne napušta sobu u kojoj je bio smešten i bio je vezivan tokom noći. Podnosilac predstavke je oktobra 1995.godine otpušten iz bolnice i otišao je kući obzirom da je psihijatar smatrao da u tom trenutku nema potrebe ni za kakvim psihijatrijskim lečenjem.
Podnosilac predstavke se žalio da je okružni tužilac postupao nezakonito. Inače, tri medeicinska stručnjaka koja su pregledala podnosioca predstavke dok je bio u psihijatrijskoj bolnici preporučila su prinudno lečenje, između ostalog zbog toga što su smatrali da podnosilac predstavke ne shvata u kakvom se stanju nalazi, odbija sve oblike dobrovoljnog lečenja i zato što je izuzetno agresivan.
Prema bugarskom Zakonu o javnom zdravlu Okružni sud može da naloži prinudno psihijatrijsko lečenje nekog psihički obolelog lica. Takav sudski postupak pokreće okružni tužilac koji je obavezan da sprovede prethodnu istragu koja uključuje psihijatrijski pregled. Ali, tužilac je mogao da naloži samo prinudni pregled alkoholičara i narkomana. Zakon je inače davao tužiocu određena ovlašćenja za slučaj kada je neophodno preduzeti hitne mere.
Relevantno zakonodavstvo nije predviđalo žalbu sudu lica lišenih slobode radi sprovođenja pregleda u okviru istrage okružnog tužioca.
Podnosilac predstavke je tvrdio da su zaključci Komisije u pogledu određenih činjenica bili zasnovani na posrednim dokazima. Sud je podsetio na svoju ustaljenu sudsku praksu da je utvrđivanje i potvrđivanje činjeničnog stanja prvenstveno bilo na Komisiji shodno sistemu Konvencije koji je važio pre stupanja Protokola 11 na snagu. Sud uzima u obzir izjave podnosioca predstavke, ali ne smatra da one dovode u sumnjuzaključke Komisije o činjeničnom stanju.
Preliminarni prigovor Države: Država je tvrdila da predstavke treba da bude odbijena jer se njome zloupotrebljava pravo na podnošenje predstavke, s obzirom na uvredljive izjave koje je podnosilac predtavke uputio zastupniku Države.
Navodna povreda člana 5 stav 1 Konvencije:
„Svako ima pravo na slobodu i bezbednost ličnosti. Niko ne može biti lišen slobode osim u skladu sa zakonskom propisanim postupkom...zakonitog lišenja slobode...duševno poremećenih lica.“
Komisija je smatrala da je podnosilac predstavke bio nezakonito lišen slobode u relevantnom periodu, obzirom da relevantno domaće pravo u to vreme nije dozvoljavalo tužiocima da nalažu prinudnu hospitalizaciju u psihijatrijskoj bolnici.
Sud zaključuje da je lišenje slobode podnosioca predstavke trajalo dvadeset pet dana. Sud smatra da se lišenje slobode lica koje se smatra duševno poremećenim ne može smatrati u skladu sa članom 5 st.1(e) Konvencije ako je naloženo bez traženja mišljenja medicinskog stručnjaka. Svaki drugi pristup ne ispunjava zahteve za zaštitu od proizvoljnosti. U ovom slučaju je lišenje slobode podnosioca predstavke imalo za cilj pribavljanje lekarskog mišljenja o njegovom psihičkom zdravlju kako bi se ocenila potreba pokretanja sudskog postupka radi njegovog prinudnog smeštanja u psihijatrijsku bolnicu. Nije pouzdano dokazano da je podnosilac predstavke duševno poremećen.
Dakle lišenje slobode podnosioca predstavke ne predstavlja zakonito lišenje slobode.
Navodna povreda člana 5 stav 4 Konvencije:
Odnosilac predstavke je tvrdio da je bio uskraćen prava da pokrene postupak u kome će sud hitno ispitati zakonitost njegovog lišenja slobode. Komisija je zaključila da podnosilac predstavke nije imao mogućnost žalbe sudu kako bi osporio zakonitost svog lišenja slobode.
Sud zaključuje da je prekršen član 5 stav 4 Konvencije zato što je podnosilac predstavke bio uskraćen svog prava da sud ispita zakonitost njegovog lišenja slobode.
Član 41 Konvencije – pravo na pravično zadovoljenje oštećene stranke
SUD JEDNOGLASNO:
1. Odbacuje preliminarni prigovor Države;
2. Zaključuje da je povređen član 5 stav 1 Konvencije;
3. Zaključuje da je povređen član 5 stav 4 Konvencije;
4. Zaključuje da:
(a) Država treba podnosiocu predstavke da isplati sledeće iznose u roku od tri meseca:
(i) 4.000 BGN (leva) na ime nematerijalne štete:
(ii) 300 BGN na ime troškova zajedno sa bilo kojom vrednošću PDV koja bi mogla biti naznačena;
(b) prostu kamatupo godišnjoj stopi od 13,85 odsto po isteku navedenog tromesečnog roka do isplate iznosa:
5. Odbacuje ostale zahteve podnosioca predstavke za pravično zadovoljenje.