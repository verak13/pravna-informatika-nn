Postupak u ovom predmetu je pokrenut predstavkom protiv Republike Austrije koju je Evropskoj komisiji za ljudska prava uputio državljanin Austrije g. Zigmund Karner, krajem jula 1997.g. Podnosilac je tvrdio da je odluka Vrhovnog suda da ne prizna njegovo pravo da nasledi pravo na zakup stana posle smrti njegovog životnog saputnika predstavljala diskriminaciju po osnovu njegove seksualne orijentacije, što predstavlja povredu člana 14 u vezi sa članom 8 Konvencije. Predstavka je upućena Sudu početkom novembra 1988.g.

Podnosilac je rođen 1955.g. i živi u Beču. Od 1989.g. živeo je sa g.V., sa kojim je imao homoseksualnu vezu. Živeli su u jednom stanu u Beču, koji je zakupio g.V. godinu dana ranije, a troškove oko stana su delili. Kada se g.V. razboleo od side, podnosilac predstavke ga je negovao. G.V. je preminuo 1994.g., a prethodno je podnosioca predstavke odredio za svog naslednika. Vlasnik stana je 1995.g. pokrenuo postupak protiv podnosioca kako bi raskinuo ugovor o zakupu stana. Podnosilac predstavke je preminuo krajem septembra 2000.g. Njegov advokat je obavestio Sud i zatražio od Suda da ne izbriše predstavku sa liste predmeta dok javni beležnik ne pronađe druge naslednike, obzirom da se majka podnosioca odrekla prava da nasledi njegovu imovinu.

NAVODNA POVREDA ČLANA 14 KONVENCIJE SAGLEDANOG U VEZI SA ČLANOM 8
Član 14 – zabrana diskriminacije
Član 8 – pravo na poštovanje svog privatnog i porodičnog života, prepiske i doma
Država je otvoreno izjavila da je prilikom donošenja Zakona o zakupu cilj zakonodavca bila zaštita tradicionalne porodice. Sud prihvata da je u pitanju ubedljiv i legitiman razlog kojim bi se mogla opravdati razlika u tretmanu, ali ne postoji srazmernost. Dakle, došlo je do povrede člana 14 Konvencije u vezi sa članom 8 (6:1).

PRIMENA ČLANA 41 KONVENCIJE
- Pravično zadovoljenje oštećenoj stranci.
Sud je sa 6 glasova za i 1 protiv obavezala Državu da na račun podnosiočeve zaostavštine isplati određenu svotu na ime sudskih i ostalih troškova.
- Izdvojeno mišljenje