Podnosilac prijave, Zoran Filipović, je srpski državljanin rođen 1960. godine i živi u Babušnici. U relevantno vreme, on je bio poreski inspektor i potpredsednik lokalnog odbora Demohrišćanske stranke.
Slučaj se ticao postupka protiv gospodina Filipovića za klevetu gradonačelnika Babušnice.

Dana 8. marta 2001. godine Filipović je prisustvovao javnom skupu, kojem su prisustvovali opštinski odbornici i druge domaće javne ličnosti, na kojoj je potpredsednik Vlade, naveo da je cilj sastanka bio da se "proceni funkcionisanje opštine" i pozvao prisutne da otvoreno iznose svoja mišljenja. Tokom tog sastanka, podnosilac prestavke je naveo da gospodin PJ, gradonačelnik Babušnice, "nije prava osoba za taj posao" i da je "proneverio 500.000 nemačkih maraka". On je dodao da je, kao poreski inspektor, pronašao "brojne nepravilnosti" koje se tiču Lisca-e, velike državne kompanije, a u režiji gradonačelnika i kao rezultat je podneo krivičnu prijavu u junu 1996. godine.

U presudi od 21. oktobra 2002. godine Opštinski sud Babušnica je zaključio da su te izjave bile "neistinite" i da su mogle da "oštete ugled i čast" gradonačelnika i osudio podnosioca klevete.
Nakon toga, gradonačelnik je podneo posebnu tužbu za naknadu.

Dana 23. septembra 2004. godine sud je utvrdio da je gradonačelniku prouzrokovana duševna patnja kao rezultat štete nanesene njegovom ugledu i naložio podnosiocu predstavke da mu plati 120.000 srpskih dinara. U to vreme, ta suma je ekvivalentna sumi od 2.077 evra ili šest meseci plate podnosioca predstavke, neto.