Predmet je formiran na osnovu predstavke podnete od strane hrvatske državljanke, rodjene 1964. godine i živi u Splitu. Nezaposlena je i ne prima platu.
Podnositeljka je od oktobra 1996. godine, bila u posedu sobe i zajedničkih delova stana u privatnom vlasništvu u Splitu, zajedno sa drugim stanarima. Dana 2. avgusta 1999. godine, podnositeljka je videla da joj je brava na ulaznim vratima promenjena i da su iz stana uklonjene njene stvari i odmah je pozvala policiju, koja j sačinila zapisnik. Nakon toga, podnositeljka je podnela tužbu Općinskom sudu, protiv dve odobe M.P i I.P., za smetanje poseda.
Prvostepena presuda je ukinuta 9. novembra 1999. godine, pred Općinskim sudom u Splitu, nakon čega su održana još tri ročišta, kada je doneta nova presuda u korist podnositeljke. Dana 17. avgusta 2000. godine, nju je ukinuo Županijski sud i predmet je vraćen na ponovno odlučivanje.
Nakon nekoliko održanih ročišta, doneta je presuda kojom se usvaja tužbeni zahtev podnsoiteljke i nalaže tuženima da vrate posed stana. Nakon žalbe tuženih, presuda je potvrdjena i doneto je rešenje o izvršenju, dana 31. marta 2003. godine. Ivršenje je zakazano za 5. jun 2003. godine i uspešno je obaveljeno. Medjutim, podnositeljka je ponovo izbačena iz svog stana dan kasnije i ponovo se obratila Općinskom sudu u Splitu, sa zahtevom da se nastavi izvršni postupak. U medjuvremenu, Županijski sud u Splitu, usvojio je žalbu tuženih i ukinuo rešenje o izvršenju, 26. avgusta 2004. godine i vratio predmet na ponovni postupak. Sud je, u periodu od 2005 do 2007. godine, dva puta pozivao podnositeljku da izmeni svoj zahtev i 8. januara 2008. godine, odbio zahtev za nastavak izvršnog postupka.
Dana 9. avgusta 2002. godine, podnositeljka je izjavila Ustavnu žalbu, tvrdeći da joj je povredjeno pravo na sudjenje u razumnom roku, ali je Ustavni sud odbio kao neosnovanu. Dana 10. aprila 2007. godine, podnositeljka je podnela prigovor Županijskom sudu, žaleći se na dužinu izvršnog postupka i sud je utvrdio povredu i dosudio odredjeni novčani iznos.
Nakon parničnog i izvršnog postupka, podnositeljka je pokrenula i prekršajni i krivični postupak.
Evropski Sud za ljudska prava, uzimajući u obzir sve okolnosti predmetnog slučaja, kao i svu sudsku praksu, u obrazloženju presude navodi da je dužina postupka bila prekomerna i da ne zadovoljava uslove razumnog roka, te utvrdjuje povredu Čl. 6 stav 1. Konvencije. U dodatku presude, nalazi se izdvojeno mišljenje.