Ovaj predmet je pokrenut predstavkom protiv Kraljevine Holandije koju je Sudu podneo g. X, u svoje ime i u ime svoje ćerke.

Gđica Y je rođena u decembru 1961.godine kao mentalno hendikepirana i živela je u domu za mentalno hendikepiranu decu. U noći između 14. i 15. decembra 1977.godine seksualno ju je napao g. B, inače muž kćerke direktorice institucije, koji je, iako nije bio zaposlen u ovom domu, tu živeo. Otac gđice Y., g.X. odmah je podneo prijavu lokalnoj policiji, zato što ona nije bila sposobna da samostalno postupa. Kancelarija javnog tužioca je odlučila da ne pokreće postupak protiv g. B., zato što žrtva nije lično podnela prijavu. Apelacioni sud je odbio žalbu g.X.

G. X se žalio da je njegova ćerka bila izložena nečovečnom i ponižavajućem postupanju, u okviru člana 3, kao i da su on i njegova ćerka bili žertve kršenja prava na popštovanje porodičnog života, u okviru člana 8. Tvrdio je da on i njegova ćerka nisu imali na raspolaganju delotvorno pravno sredstvo, u okviru člana 13 Konvencije i da je situacija na koju se on žali bila diskriminatorna, u oviru člana 14. Evropska komisija za ljudska prava je predstavku proglasila prihvatljivom, u decembru 1981. godine. Komisija je predmet prosledila Sudu u decembru 1983. godine.

NAVODNA POVREDA ČLANA 8 KONVENCIJE, UZETA POSEBNO U ODNOSU NA GĐICU Y
- Pravo na poštovanje porodičnog života
- Javna vlast može da se meša samo u taksativno određenim situacijama.
Sud nalazi da je zaštita koju pruža građansko pravo u ovom slučaju nedovoljna. Efikasna zaštita može da se postigne samo odredbama krivičnog zakona, ali domaći sitem nailazi na procesnu poteškoću koju domaće zakonodavstvo nije moglo da predvidi (žrtva nije mogla da prijavi zločin obzirom da je mentalno hendikepirana). Sud smatra da je došlo do povrede člana 8 Konvencije.

NAVODNA POVREDA ČLANA 14 UZETOG U VEZI SA ČLANOM 8 KONVENCIJE, U ODNOSU NA GĐICU Y
Član 14 – zabrana diskriminacije
Član 14 ne stoji samostalno. On čini jedan poseban element (nediskriminaciju) svakog prava zaštićenog Konvencijom. Sud ne smatra neophodnim da razmatra povredu ovog člana.

NAVODNA POVREDA ČLANA 3 UZETOG SAMOSTALNO ILI U VEZI SA ČLANOM 14
U ODNOSU NA GĐICU Y
Našavši povredu člana 8 Sud smatra da ne treba da se ratmatra predmet prema članu 3, samostalno ili u vezi sa članom 14.

NAVODNA POVREDA ČLANA 13 U ODNOSU NA GĐICU Y
Pošto je Sud, kada je utvrdio povredu čl.8, pošao od toga da ona nije imala delotvorna pravna sredstva na raspolaganju, smatra da ne mora da razmatra isto pitanje prema članu 13.

U pogledu naknade za pravično zadovoljenje oštećenoj stranci, Sud je gđici Y dosudio određeni iznos na ime pravičnog zadovoljenja.