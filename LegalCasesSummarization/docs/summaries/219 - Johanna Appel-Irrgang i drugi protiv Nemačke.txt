Podnositeljka predstavke gospođa Johane Apel-Irgang rođena 1993. godine i njeni roditelji gospođa Kerstin Apel i gospodin Ronald Irgang su Nemački državljani rođeni 1956. godine i 1954. godine.

Berlinski Bundestag je 2006. godine izmijenio Zakon o školi uvođenjem obaveznih časova etike za sve učenike srednjih javnih škola. Podnosioci predstavke, koji su protestanti, su zahtevali od škole da oslobodi prvu podnositeljku predstavke časova etike, ali je njihov zahtev odbijen. Sve njihove žalbe, koje su podnijeli nakon toga, su bile odbijene.

Podnosioci predstavke su se žalili da časovi etike nisu neutralni i da je njihova sekularna priroda suprotna njihovim religijskim uverenjima.

Prema Sudu, ciljevi časova – promovisanje sklonosti i sposobnosti srednjoškolaca, bez obzira na njihovo poreklo, razmatranje osnovnih kulturoloških i etičkih problema pojedinačnog i društvenog života da bi se stekle društvene veštine i sposobnost za interkulturalni dijalog i etičko razlikovanje – su u skladu sa principima pluralizma i objektivnosti koji su obuhvaćeni članom 2. Protokola broj 1 i preporukama koje je usvojila Parlamentarna skupština Saveta Evrope. Časovi su neutralni i ne pridaju veću važnost jednoj veri ili religiji od neke druge. Oni prenose svim učenicima zajedničke vrednosti te ih uče da budu otvoreni prema osobama čija se uverenja razlikuju od njihovih. Osim toga, kao što je podsetio Savezni ustavni sud, premda se od nastavnika očekuje da imaju sopstvene stavove u pogledu etičkih pitanja koja se obrađuju na nastavi i da ih objasne učenicima na verodostojan način, njima nije dozvoljeno da utiču na učenike na nepropisan način. U pogledu praktične nastave, Sud je konstatovao da podnosioci predstavke nisu tvrdili da znanja koja se prenose za vreme školske godine nisu poštovala njihova religijska uverenja ili da im je cilj bio indoktrinacija.

U pogledu argumenta podnosilaca predstavke, prema kojem hrišćanstvo nije dovoljno uzeto u obzir u nastavnom planu i programu uprkos hrišćanskoj tradiciji u Nemačkoj, Sud smatra da izbor školskih vlasti da izaberu neutralne časove koji ostavljaju prostora za različita verovanja i ubeđenja ne predstavlja po sebi problem u pogledu Konvencije. Savezni ustavni sud je potvrdio taj izbor imajući u vidu posebne praktične okolnosti i religijsku orijentaciju u Land Berlina. Osim toga, to pitanje potpada pod opseg polja procene država.

U pogledu tvrdnji podnosilaca predstavke da su časovi etike suprotni njihovim religijskim uverenjima, Sud zapaža da se ne može smatrati da Zakon o školi, a ni nastavni plan i program daju prioritet nekom određenom uverenju, uključujući hrišćansku veru. Relevantnim odredbama se predlaže razmatranje religijskih principa, te se pozivaju škole da obrađuju određena pitanja u saradnji sa religijskim ili filozofskim zajednicama.

U vezi sa argumentom podnosilaca predstavke, prema kojem časovi sadrže ideje i kritičke koncepte u pogledu hrišćanstva ili koncepte suprotne njemu, Sud smatra da iz Konvencije nije moguće izvući pravo na neizlaganje ubeđenjima koja su drugačija od sopstvenog. Pored toga, prva podnositeljka predstavke može nastaviti da pohađa časove protestantske religije koje omogućava škola, te ništa ne sprečava njene roditelje da pruže razjašnjenja i savete svom detetu, da obavljaju funkciju odgajanja svog deteta i da ga usmere u pravcu koji je u skladu sa njihovim sopstvenim religijskim ubeđenjima.
Prema tome, uvodeći obavezne časove etike, državne vlasti nisu iskoračile iz slobodnog polja procene koje im u tom domenu dodeljuje član 2. Protokola broj 1. Prema tome, berlinske vlasti nisu bile obavezne da predvide mogućnost opšteg oslobađanja od časova. Činjenica da je neka druga njemačka Land odlučila da dozvoli takvo oslobađanje nema uticaja na ovaj zaključak.

Zaključak : neprihvatljiva (očigledno neosnovana).