Predmet je Sudu uputila Evropska komisija za ljudska prava, krajem oktobra 1987.godine, pre isteka roka od tri meseca. Ovaj predmet proističe iz predstavke protiv Republike Francuske koju je Komisiji uputio državljanin Zaira g.Amosi Salabiaku, krajem jula 1983.g. Podnosilac se žalio na povredu člana 6 st.1 i st.2 Konvencije.

Podnosilac predstavke je rođen 1951.g. i sa porodicom živi u Parizu. On je krajem jula 1978.godine otišao na aerodrom Roasi u Parizu da preuzme paket za koji mu je teleksom javljeno da će prispeti letom avio kompanije Er Zair. Očekivao je da pošiljka sadrži uzorke hrane poslate posredstvom rođaka zaposlenog u Er Zairu. Nije mogao da pronađe pošiljku pa je za pomoć zamolio predstavnika kompanije koji ga je uputio do zaključanog putničkog kovčega koji niko nije preuzeo, a koji je nosio nalepnicu te avio-kompanije i nije imao identifikaciju vlasnika. I protiv saveta policajca koji je nadzirao kovčeg, podnosilac ga je ipak preuzeo i bez problema prošao carinski pregled. Odabrao je „zeleni prolaz“ koji je namenjen putnicima koji nemaju šta da prijave carinskim organim. Kovčeg je bio težak pa je zamolio brata za pomoć. U trenutku kada su on i trojica ljudi ulazili u autobus Er Fransa za terminal zadržali su ih carinski službenici. U lažnom dnu kofera pronašli su 10 kg kanabisa u listu i semenskog kanabisa. Podnosilac je tvrdio da nije znao za postojanje kanabisa i da je pogrešno zaključio da je kovčeg bio ta pošiljka o čijem je dolasku obavešten. Ispostavilo se da je podnosičev paket greškom stigao u Brisel. Nacionalni sud je podnosioca ipak oglasio krivim. Apelacioni sud je potvrdio prvostepenu odluku u pogleducarinskog prekršaja krijumčarenja zabranjene robe i potvrdio novčanu kaznu. Kasacioni sud je odbio podnosiočevu žalbu.

NAVODNA POVREDA ČLANA 6 STAV 1 I 2 KONVENCIJE
St.1 – pravo na pravičnu raspravu – Sud utvrđuje da nije došlo do povrede ovog stava.
St.2 – pretpostavka nevinosti – uvidom u sve okolnosti slučaja i postupaka nacionalnih sudova Sud smatra na ovaj stav nije povređen.