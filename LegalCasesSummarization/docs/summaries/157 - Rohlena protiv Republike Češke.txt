Postupak u ovom predmetu je pokrenut predstavkom protiv Republike Češke koju je Sudu podneo češki državljanin g.Petr Rohlena (podnosilac predstavke), početkom decembra 2008.godine. Podnosilac se pozvao na član 7 Konvencije i tvrdio je da su domaći sudovi, kada su ga osudili za produženo krivično delo, retroaktivno primenili krivično pravo na njegovu štetu. O predstavci je prvobitno odlučivalo Veće, a onda je podnosilac predstavke tražio da o predmetu odlučuje Veliko veće. Veće je utvrdilo da nije došlo do povrede člana 7 Konvencije.

Podnosilac je rođen 1966.godine i živi u Brnu.Bio je prema svojoj supruzi, najmanje u razdoblju od 2000-2006.godine. Tukao je i decu, prokockao novac porodice, a supruga je zadobila i telesne povrede. Opštinski sud ga je oglasio krivim za krivično delo zlostavljanja osobe koja živi pod istim krovom. Sud ga je je osudio po članu Krivičnog zakona, koji je na snazi od 01.06.2004.godine, smatrajući da se ova klasifikacija proteže i na dela koja je ranije činio. Regionalni sud je odbacio žalbu podnosioca. Vrhovni sud je takođe odbacio žalbu kao očigledno neosnovanu. Prvobitno je Vrhovni sud ukinuo presudu nižestepenih sudova kojima je optuženi oglašen krivim za dva krivična dela ( nasilje nad pojedincem do 01.06.2004. i zlostavljanje osobe koja živi pod istim krovom, nakon tog datuma). Stav Vrhovnog suda je bio da način izvršenja krivičnog dela ne mora uvek biti identičan, sve dok je radnja direktno usmerena na isti zaštićeni interes. Isto je uradio i Ustavni sud vezano za ustavnu tužbu podnosioca.

NAVODNA POVREDA ČLANA 7 KONVENCIJE
- Niko ne može biti kažnjen za krivično delo koje u momentu izvršenja nije bilo propisano kao takvo prema nacionalnom ili međunarodnom pravu.
a. Nullum crimen, nulla poena sine lege
b. Koncept kazne i njenog opsega
c. Predvidivost krivičnog prava

Sud ponavlja da njegov zadatak nije da umesto domaćih sudova ceni činjenice i daje njihovo pravno pojašnjenje dokle god su iste zasnovane na razumnoj oceni dokaza. U ovom slučaju, u pitanju je zahtev da Sud ispita da li je postojao pravni osnov za donošenje osuđujuće presude i izricanje kazne. Na ovaj slučaj se primenjuju gore navedena načela.Sud je uveren da retroaktivna primena zakona nije išla na štetu podnosioca u pogledu kažnjavanja. Češki sudovi su postupali u skladu sa ciljem i svrhom člana 7. Dakle, nije bilo povrede člana 7 Konvencije.
Odluka je doneta jednoglasno.