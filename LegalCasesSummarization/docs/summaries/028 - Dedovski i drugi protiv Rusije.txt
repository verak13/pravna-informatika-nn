Predmet je formiran na osnovu predstavke protiv Rusije koju je Sudu podnelo sedam ruskih državljana (podnosioci predstavke).
Podnosioci predstavke su služili zatvorsku kaznu. U aprilu 2001.godine grupa od osam specijalaca, pripadnika odreda Varjag, specijalne jedinice za održavanje reda u kaznenim ustanovama, je došla u kaznenu ustanovu., kako bi pružila pomoć ustanovi u primeni i održavanju kaznenog režima. Odred je navodno pozvan u kaznenu ustanovu da zastraši zatvorenike koje je vođa jedne kriminalne bande podstrekavao da učestvuju u subverzivnim aktivnostima. Podnosioci predstavke su tvrdili da su ih pripadnici specijalnih snaga tukli i udarali gumenim pendrecima. Svi pripadnici odreda, osim komandira, nosili su maske i kamuflažne uniforme. Dobili su naredbu da sprovedu lične pretrese zatvorenika kao i pretrese svih objekata u koloniji.
Početkom juna 2001.godine, regionalni centara za ljudska prava je predao Ombudsmanu 160 pritužbi na proživljrni tretman u zatvorskoj ustanovi. Ombudsman je kopije pritužbi prosledio regionalnom tužiocu koji je otvorio istragu. Ombudsman je odlučio da formira javnu komisiju kako bi istražio optužbe, otišao je da poseti zatvorsku koloniku, a isto su učinili i pripadnici regionalnog centra za ljudska prava.
Krivični postupak u pogledu većine pritužbi na zlostavljanje je obustavljen je jer tokom istrage nisu prikupljene “objektivne informacije” koje bi potvrdile navode. Obustavljen je i postupak pokrenut protiv komandira i njegovih potčinjenih za prekoračenje ovlašćenja usled nedostatka dokaza.
Navodna povreda člana 3 Konvencije i člana 13 Konvencije
Dejstvo specijalnog odreda obuhvatilo je celu koloniju a ne samo pojedine zatvorenike. Država nije poricala činjenične navode podnosilaca predstavki. Inače, po ruskom Zakonu o kaznenim ustanovama upotreba gumenih pendreka je dozvoljena samo u određenim situacijama, npr.odbijanje napada, suzbijanje masovnih nereda. Sud je utvrdio da su podnosioci predstavke bili izloženi zlostavljanju na koje su se žalili (član 3). Odred je pribegao namernom i bespotrebnom nasilju kako bi izazvao osećanja straha i poniženja, I kako bi slomio fizički ili moralni otpor podnosilaca predstavke.
Krivični postupak je pokrenut mesec i po dana nakon kritičnog događaja, ali nisu priloženi nikakvi lekarski dokumenti vezano za nanete povrede učinjeni nakon kritičnog incidenta, već samo dokumentacija o kasnijim pregledima. Tužilac nije lično saslušao podnosioce predstavke, niti je u svojim odlukama pomenuo njihovu verziju događaja. Dakle, istraga navoda podnosilaca predstavke nije bila iscrpna, adekvatna, a ni efikasna. Pripadnici odreda su bili maskirani, bez oznaka na uniformi pa ih je bilo nemoguće identifikovati, što je dovelo do obustave krivičnog postupka protiv njih. Okružni sud je oslobodio komandira krivice smatrajući da je na odgovarajući način kontrolisao zakonitost ponašanja svojih podređenih, dok ga je regionalni sud oslobodio krivice smatrajući da nije bio u mogućnosti, a ni u obavezi da u odsustvu kontroliše svoje čuvare, gde se vidi očigledna protivurečnost koju Sud primećuje.
Član 3 – povreda – jednoglasno
Član 13 – povreda – jednoglasno
Krivični postupak je bio obustavljen zbog čega je svaki drugi pravni lek, uključujući zahtev za naknadu štete, imao ograničene šanse za uspeh. Podnosioci predstavke nisu imali na raspolaganju nikakav delotvorni pravni lek.
Član 38 stav 1 –
Uprkos brojnim zahtevima Država je odbila da podnese primerak izveštaja šefa odeljenja za nadzor nad poštovanjem zakona u zatvorskim ustanovama. Dakle, Država nije ispunila svoje obaveze iz člana 38 stav 1(a).

Član 41 – pravična naknada
Sud je svakom podnosiocu predstavke dosudio po 10.000 evra na ime naknade nematerijalne štete.

