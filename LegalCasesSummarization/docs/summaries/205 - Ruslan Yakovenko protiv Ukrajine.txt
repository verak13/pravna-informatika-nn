Postupak u ovom predmetu je pokrenut predstavkom (broj 5425/11) koju je Sudu podnio ukrajinski državljanin, Ruslan Anatoliyovych Yakovenko protiv Ukrajine.

Podnositelj predstavke se žalio da je bio nezakonito pritvoren, te na povredu prava na žalbu u krivičnim postupku.

Dana 12. jula 2010. godine podnosilac predstavke oglašen je krivim za tešku telesnu povredu i osuđen na četiri godine i sedam meseci zatvora. Sud je naložio da podnosilac predstavke treba da ostane u centru za pritvor (SIZO) što je bila preventivna mera dok se čekalo stupanje presude na snagu. Dana 15. jula 2010. godine istekla je zatvorska kazna izrečena podnosiocu predstavke pošto je on proveo već dugi period u istražnom pritvoru. On je tražio da ga uprava SIZO pusti na slobodu, ali je njegov zahtev odbijen. Dana 27. jula 2010. godine istekao je petnaestodnevni rok za podnošenje žalbe protiv presude od 12. jula i pošto nije uložena žalba, presuda je postala pravnosnažna. Podnosilac predstavke pušten je na slobodu 29. jula 2010. godine, kada je SIZO dobio nalog suda da izvrši pravosnažnu presudu.
Podnositelj predstavke se žalio da je bio lišen slobode nezakonito od 15. do 29. jula 2010. godine. On se pozvao na član 5. stav 1. Konvencije.

Pritvor podnosioca predstavke tokom tog perioda odvijao se nakon što je izrečena presuda u njegovom krivičnom predmetu, ali još uvek se po domaćem zakonodavstvu njegovo lišenje slobode smatralo pritvorom. Presuda od 12. jula 2010. godine predvidela je dve zasebne mere koje su obuhvatale lišenje slobode podnosioca predstavke: najpre zatvorsku kaznu, a zatim, pritvor kao preventivnu meru do pravosnažnosti presude. Iako je zatvorska kazna isticala tri dana kasnije, druga mera trebalo je da traje najmanje dvanaest dana duže, zbog petnaestodnevnog ograničenja za podnošenje žalbi. U slučaju žalbe, trajanje pritvora podnosioca predstavke bilo bi i duže i zavisilo bi od ispitivanja slučaja od strane apelacionog suda. Shodno tome, pritvor podnosioca predstavke u predmetnom periodu, iako je trajao nakon što je u celosti odslužena zatvorska kazna, mogao se smatrati "drugom merom koja uključujue lišenje slobode", do koga je došlo "nakon osuđujuće presude" u smislu člana 5 stav 1 (a).

Sud smatra da nema indikacija da je pritvor podnosioca predstavke u veme čekanja na stupanje na snagu presude od 12. jula 2010. godine bio suprotan domaćem pravu. Međutim, u presudi nije bilo obrazloženja o tome što je navelo sud koji je izrekao kaznu da zadrži podnosioca predstavke u pritvoru u sklopu preventivne mere u periodu koji bi jasno premašio trajanje izrečene zatvorske kazne. Iako su mogli postojati posebni razlozi koji su - bez obzira na trajanje zatvorske kazne - garantovali lišenje slobode podnosioca predstavke kao preventivnu meru usmerenu ka obezbeđivanju da on bude dostupan tokom sudskog postupka na žalbenom nivou, ti razlozi nisu pomenuti i me mogu se izvući iz presude. Upravo je bilo suprotno. Sud je konstatovao saradnju podnosioca predstavke u istrazi i odlučio na tom osnovu da mu izrekne blažu sankciju nego što je bila zakonom predviđena. Shodno tome, i kako je i priznala tužena Vlada, nastavak pritvora podnosioca predstavke nakon isteka zatvorske kazne bio je neopravdan i predstavljao je tako povredu člana 5 stav 1 Konvencije.

U odnosu na pritvor podnosioca predstavke od 27 do 29 jula 2010. godine - Domaćim vlastima bilo je potrebno dva dana da organizuju puštanje podnosioca predstavke na slobodu nakon što su prestali da postoje osnovi za njegov pritvor kada je stupila na snagu presuda od 12. jula 2010. godine. Ukrajinske vlasti na taj način nisu upotrijebile sva savremena sredstva komunikacije da bi sveli na minimum kašnjenja u implementaciji odluke o puštanju na slobodu podnosioca predstavke. Pritvor podnosioca predstavke tokom tog perioda stoga nije bio opravdan po članu 5 stav 1.
Zaključak: utvrđuje se povreda člana 5 stav 1 Konvencije (jednoglasno)


Podnositelj predstave se također žalio na osnovu člana 2. Protokola broj 7 da je bio lišen prava da na djelotvoran način ospori presudu u svom krivičnom predmetu ulaganjem žalbe.

Domaći sudovi smatrali su potrebnim da zadrže podnosioca predstavke u pritvoru kao preventivnu meru do stupanja na snagu prvostepene presude čak i nakon što mu je zatvorska kazna izrečena tom presudom već istekla. Pošto nije uložena žalba, taj period trajao je dvanaest dana. Da je podnosilac predstavke odlučio da se žali, to bi odložilo stupanje presude na snagu na neograničeni period. Shodno tome, ostvarivanje prava podnosioca predstavke na žalbu bilo bi po cenu njegove slobode, naročito pošto je dužina njegovog pritvora bila neprecizirana. Ova okolnost narušila je samu suštinu njegovog prava predviđenog članom 2 Protokola br. 7.

Zaključak: utvrđuje se povreda člana 2 Protokola 7 uz Konvenciju (jednoglasno)