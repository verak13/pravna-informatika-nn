Podnosilac predstavke,Aleksandar Ilić,je srpski državljanin rođen 1935. godine i živi u Beogradu.
Gospodin Ilić je nasledio zakonsko pravo na stan koji je pripadao njegovom ocu. Međutim, nije mogao da ga koristi jer je stan bio predmet ’stanarskog prava države’ i stoga okupiran.Godine 1992. novi Zakon o stanovanju omogućio je vlasnicima takvih stanova da povrate svoju imovinu.Nakon upravnog postupka koji je pokrenuo podnosilac, 17.avgusta 1994. Odsek za stanovanje opštine Palilula naredio je da ’zaštićeni stanar’ bude izbačen do 31.decembra 1995.godine.Taj rok je kasnije produžen do 31.decembra 2000.godine.Onemogućen da povrati svoj stan,podnosilac je podneo posebnu tužbu za naknadu štete protiv opštine.Naposletku , u junu 2007.godine,Prvi opštinski sud u beogradu je doneo delimičnu presudu u korist podnosioca i naredio da mu se isplate sredstva koja bi on stekao da je bio u mogućnosti da izdaje stan u zakup.Sud je utvrdio da je opšina Palilula imala dovoljno sredstava i stanova da pruži zaštićenom stanaru adekvatan alternativni smeštaj i bila zakonski obavezna da izvrši odluku o izvršenju.Takođe je navedeno da podnosilac nije imao na raspolaganju pravno sredstvo kojim bi primorao opštinu da izvrši odluku.Ta presuda još nije postala pravosnažna.
Pozivajući se na član 1 protokola 1 (zaštita imovine ),član 6-1(pravo na pravično suđenje u razmnom roku) i člana 13(pravo na delotvoran pravni lek),gospodin Ilić se posebno žalio na neuspeh vlasti da izvrše nalog za iseljenje i nepravednost i dužinu parničnog postupka.
Sud je konstatovao da je naredba o izvršenju ostala neizvršena ,u okviru perioda sudske nadležnosti,tri godine i šest meseci.Smatrao je da je zahtev podnosioca za povratom bio dovoljno utvrđen i da od 31.decembra 2000.godine, kada je rok istekao, mešanje nadležnih je očigledno kršenje relevantnog domaćeg zakonodavstva što je bilo i priznato u presudi uz juna 2007.godine. Stoga je jednoglasno sud utvrdio da je došlo do povrede člana 1 protoka broj 1. Dalje je jednoglasno utvrdio da je došlo do kršenja i člana 6 stav 1 na račun dužine, u roku nadležnosti suda, parničnog postupka koji je trajao 3 godine i šest meseci i očigledno je još u toku.Takođe je jednoglasno utvrdio da je prekršen član 13, u vezi sa članom 6-1 obzirom na odsustvo delotvornog domaćeg pravnog leka za odugovlačenje u tom parničnom postupku.Na kraju,nije smatrao neophodnim da posebno razmatra žalbu na osnovu člana 6 u vezi sa neizvršenjem naredbe o iseljenju ili u vezi pritužbe povodom član 13. A u vezi sa članom 1 protokola 1 sud je utvrdio da država Srbija treba da sprovede odluku Odseka za stanovanje iz 17.avgusta 1994.godine.