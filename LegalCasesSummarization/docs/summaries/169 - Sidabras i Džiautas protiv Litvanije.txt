Postupak u ovom predmetu je pokrenut dvema predstavkama koje su Sudu podnela dva litvanska državljana, g,Juozas Sidabras i g.Kenstutis Džiautas (podnosioci predstavke). Podnosioci su posebno naglasili da su izgubili poslove koje su obavljali i da su im mogućnosti zapošljavanja sužene zbog primene Zakona o oceni delovanja Državnog komiteta za bezbednost SSSR i o sadašnjim aktivnostima bivših stalno zaposlenih u toj organizaciji, što predstavlja povredu članova 8, 10 i 14 Konvencije. Veće je odlučilo da spoji predstavke.

Prvi podnosilac je rođen 1951.g., a drugi podnosilac 1962.g. i žive u različitim gradovima. Prvi podnosilac je diplomirao na litvanskom institutu za fizičku kulturu 1974. godine i stekao diplomu ovlašćenog instruktora sporta. Zaposlio se u KGB-u (Sovjetska služba bezbednosti). Kada je Litvanija proglasila nezavisnost, našao je novo zaposlenje kao poreski inspektor u Upravi prihoda. Nadležni organi su odlučili da podleže ograničenjima gore pomenutog Zakona. Otpišten je na osnovu zaključka da ima status „bivšeg oficira KGB“. Nacionalni sudovi su smatrali da je ova odluka bila pravno utemeljena.

Drugi podnosilac je diplomirao 80-ih i stekao zvanje pravnika. Od februara 1991.g. radio je kao tužilac u Kancelariji državnog tužioca Litvanije. Zaključeno je da je pre toga bio zaposlen u litvanskom ogranku KGB. Otpušten je po istom osnovu kao i prvi podnosilac predstavke.Nije dobio zaštitu pred nacionalnim organima.

NAVODNA POVREDA ČLANA 8 KONVENCIJE SAGLEDANOG ZASEBNO I U VEZI SA ČLANOM 14 KONVENCIJE
Član 8 – pravo na poštovanje svog privatnog i porodičnog života, doma i prepiske
Član 14 – zabrana diskriminacije
Sud konstatuje da se pritužba podnosilaca odnosi na zabranu koja im je nametnuta 2009. godine i koja se odnosi na traženje zaposlenja u raznim oblastima u privatnom sektoru. Podnosioci se žale na diskriminaciju zbog toga što im je mogućnost zaposlenja ograničena zbog toga što su ranije radili u KGB.
- Da li je postojao različit tretman – postojao je kada se posmatra u odnosu na druga lica u Litvaniji.
Sud zaključuje da je ova zabrana bila neproporcionalna mera, čak i ako se uzme u obzir legitimnost ciljeva kojima se tom zabranom teži. Dakle, došlo je do povrede člana 14 Konvencije u vezi sa članom 8 (5:2).

NAVODNA POVREDA ČLANA 10 KONVENCIJE UZETOG ZASEBNO ILI U VEZI SA ČLANOM 14
Član 10 – pravo na slobodu izražavanja
U ovom slučaju, primenljivost ovog člana odnosi se na gubitak zaposlenja zbog ranijih političkih ubeđenja. Sud smatra da podnosiocima nije uskraćena sloboda izražavanja primenom Zakona o KGB. Dakle, nije došlo do povrede člana 10 Konvencije uzet zasebno ili u vezi sa članom 8 (jednoglasno).

PRIMENA ČLANA 41 KONVENCIJE
- Pravično zadovoljenje oštećenoj stranci
Sud presuđuje da je tužena država obavezna da plati podnosiocima određene iznose na ime materijalne i nematerijalne štete i na ime sudskih i ostalih troškova (5:2).