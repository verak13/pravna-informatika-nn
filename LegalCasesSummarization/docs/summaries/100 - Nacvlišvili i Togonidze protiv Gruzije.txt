U razdoblju od 1993. godine do 1995. godine, prvi podnositelj bio je gradonačelnik gruzijskog grada Kutaisi, a u razdoblju od 1995. do 2000. godine bio je na funkciji generalnog direktora fabrike automobila, jednog od najvećih društvenih preduzeća u Gruziji. Zajedno sa suprugom (drugi podnositelj predstavke) imao je u vlasništvu 15.55% deonica navedene kompanije te su bili većinski deoničari odmah nakon države. U decembru 2002. godine, prvi podnositelj je otet. Pušten je tek nakon što je njegova porodica otmičarima platila otkupninu.

U maju 2004. godine, prvi podnositelj je uhapšen zbog sumnje da je protivzakonito doveo do smanjenja osnovnog kapitala kompanije i optužen da je sklapao fiktivne ugovore. Tokom prva četiri meseca pritvora, smešten je u istu ćeliju u kojoj je bio njegov otmičar, i koji je izdržavao kaznu zatvora. U septembru 2004. godine, prvi podnosilac je prihvatio nagodbu koju je tužilac predložio. Nagodba je podrazumevala da će protiv njega biti doneta osuđujuća presuda bez prethodnog ispitivanja osnovanosti predmeta te da će biti kažnjen novčanom kaznom u iznosu od 35.000,00 GEL (oko 14.700,00 EUR). Tužilaštvo je zauzvrat ponudilo smanjenje kazne. S obzirom da je podnosilac sarađivao sa nadležnim organima tokom istrage (vratio je 22,5% deonica kompanije), domaći sud je u kaznenom postupku prihvatio nagodbu te doneo osuđujuću presudu, iako on nije priznao krivicu. Protiv navedene odluke žalba nije bila dopuštena. Nakon toga, podnosilac je pušten na slobodu.

U predstavci ESLJP one je naveo kako je došlo do povrede prava na žalbu s obzirom da protiv sudske odluke kojom je prihvaćena nagodba nije bila dopuštena žalba. Prema njegovom mišljenju, uslovi nagodbe nisu bili razumni. Nadalje, podnositelji ističu kako je došlo do povrede prava na pošteno suđenje. Isto tako, podnositelji navode kako je došlo i do povrede prava na zaštitu vlasništva, s obzirom na to da su ih nadležna tela prisilila da bez ikakve naknade na državu prenesu deonice u njihovom vlasništvu te da podmire troškove postupka. Konačno, podnositelji ističu kako je došlo i do povrede prava na pojedinačni zahtev, s obzirom na to da je gruzijsko tužilaštvo pretilo da će protiv prvog podnositelja poništiti nagodbu te ponovno pokrenuti postupak ukoliko ne odustane pritužbe Sudu.

Vezano za navode u predstavci kojoj se podnosilac obratio ESLJP, Sud naglašava da se pristajanjem na nagodbu podnosilac odrekao prava da njegov predmet bude ispitan u meritumu. Sud je primetio kako je sam podnosilac pokrenuo postupak nagodbe, imao je pristup spisu predmeta, a tokom postupka nagodbe zastupala su ga dva advokata. On je izričito potvrdio da razume sadržaj i pravne posledice nagodbe i izjavu o prihvatanju dao je svojevoljno i svesno.Vezano za navodnu povredu čl. 2. Protokola br. 7. prema kojoj podnosilac nije imao pravo na žalbu protiv odluke domaćeg suda kojom je prihvaćena nagodba, Sud navodi sledeće: Prema mišljenju Suda, prihvaćajući nagodbu, podnosilac se svojevoljno odrekao prava na žalbu. Stoga, Sud je ustanovio kako nije došlo do povrede čl. 6. st. 1. Konvencije niti čl. 2. Protokola br. 7.

Što se tiče izjave podnosioca da su okolnosti njegovog hapšenja dovele do povrede pretpostavke nevinosti, Sud je primetio kako gruzijski guverner u svojoj izjavi o borbi protiv korupcije (koju je dan na dan hapšenja podnosica) nije izričito spomenuo podnosioca. Isto tako, Sud je zaključio kako snimanje i prenos njegovog hapšenja nije moglo uticati na njegovo pravo na pošteno suđenje. Stoga je Sud utvrdio kako nije došlo do povrede čl. 6. st. 2. Konvencije.

Vezano za čl. 1. Protokola br. 1. , Sud je primetio kako su prenos podnositeljevih deonica te ostale isplate koje je izvršio na ime povrata sredstva, bile posledica utvrđivanja njegove kaznene odgovornosti. Zakonitost i prikladnost takve sankcije se nisu mogle odvojiti od pitanja je li postupak nagodbe bio pošten. Stoga, Sud je ustanovio kako nije došlo do povrede čl. 1. Protokola br. 1.

Vezano za članak 34. Konvencije, u odnosu na korespondenciju između podnositeljeve kćeri i gruzijskog tužilaštva (u vezi sa navodima da je od podnosioca traženo da povuče predstavku sudu, kako nagodba ne bi bila poništena), Sud je ustanovio kako neformalna komunikacija između državnog organa i privatne treće osobe nije relevantni faktor koji može uticati na ishod postupka pred Sudom. Međutim, Sud je zaključio kako komunikacija sama po sebi nije bila suprotna obavezi države članice koju predviđa čl. 34. Konvencije. Sud je ustanovio kako namera gruzijskog tužilaštva nije bila uticati na podnosioca da predstavku Sudu niti se na bilo koji drugi način mešati u delotvorno korišćenje prava na pojedinačnu predstavku. Stoga, Sud je utvrdio kako Gruzija nije povredila prava predviđena čl. 34. Konvencije.