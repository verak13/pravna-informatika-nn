Podnosilac predstavke je rođen 1966. godine. On je advokat i živi u Subotici, Srbija.
Prituživao se da mu je bio uskraćen pristup sudu prilikom odlučivanja o njegovim građanskim pravima i obavezama kao i na dužinu predmetnog parničnog postupka, kao i na to što je Država ometala njegovo pravo da podnese predstavku Sudu.
Podnosilac predstavke imenovan je od strane policijske stanice u Subotici 19. maja 2004. godine da zastupa D:G. prilikom ispitivanja u pretkrivičnom postupku. Osim ovog saslušanja podnosilac nije pružao nikakvu pravnu pomoć osumnjičenom. Istog dana podneo je zahtev policiji, tražeći isplatu honorara u skladu sa tarifom Advokatske komore. Budući da nije dobio nikakav odgovor, podneo je tužbu Opštinskom sudu u Subotici, koji je doneo presudu u korist podnosioca predstavke. Okružni sud u Subotici je ukinuo presudu po žalbi 15. avgusta 2005. Godine. Opštinski sude se zatim, januara 2006. godine oglasio nenadležnim, naloživši podnosiocu da isplati sudske troškove, što je, po žalbi, potvrdio i Okružni sud u Subotici. I Opštinski sud i Okružni sud su smatrali, inter alia, da se predmetni honorar odnosi na pretkrivični postupak, koji je posebna vrsta administrativnog postupka, a ne zvanični krivični postupak, i zaključili da o njegovom zahtevu ne treba da odlučuju parnični sudovi. Policija je, međutim, imala obavezu da donese odluku o zahtevu podnosioca predstavke. On je platio sudske troškove, ali pogrešno usmerio uplatu, pa mu je još jednom naloženo da uplati troškove plus zateznu kamatu, što je on i učinio do marta 2009.
Sud je jednoglasno odlučio da zadrži osnovanost preliminarne primedbe Vlade u vezi sa neiscrpljenjem domaćih pravnih sredstava u vezi sa pritužbom podnosioca predstavke na pristup sudu, i proglasio pritužbu u vezi sa pristupom podnosioca predstavke sudu dopuštenom, a pritužbu na dužinu predmetnog postupka nedopuštenom. Utvrdio je da nije bilo povrede člana 6. stav 1. Konvencije, kao i da Tužena država nije propustila da ispuni svoje obaveze prema članu 34. Konvencije. Sud je utvrdio i da nije neophodno odlučivati o preliminarnoj primedbi Vlade.