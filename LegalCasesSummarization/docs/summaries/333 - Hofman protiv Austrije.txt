Postupak u ovom predmetu je pokrenut predstavkom protiv Republike Austrije, koju je Evropskoj komisiji za ljudska prava podnela austrijska državljanka, gđa Ingrid Hofman (podnositeljka predstavke).

Podnositeljka je domaćica. Ona se 1980.g. udala za g.Z, tehničara telefonije. U to vreme su oboje bili rimokatoličke vere. U njihovom braku je rođeno dvoje dece. Oba deteta su krštena kao rimokatolici. Zatim je podnositeljka napustila rimokatoličku crkvu da bi postala Jehovin svedok. Podnela je zahtev za razvod braka, napustila supruga i odvela decu. Posle razvoda oba podnosioca su pred sudom tražili starateljstvo nad decom. G.Z. je tvrdio da postoji rizik da deca budu odgajana na način koji bi mogao da bude štetan po njih. Tvrdio je da će doći do društvene izolacije dece. Okružni sud je doneo odluku da se roditeljska prava priznaju podnositeljki. Sud je razmišljao o dobrobiti dece. G.Z. je uložio žalbu na navedenu odluku, ali je Regionalni sud odbio njegovu žalbu. Otac je zatim uložio žalbu Vrhovnom sudu u vezi sa pogrešnom primenom prava. Vrhovni sud je ukinuo presudu Regionalnog suda, a g.Z. poverio vršenje roditeljskog prava.

NAVODNA POVREDA ČL.8, UZETOG ZASEBNO I U VEZI SA ČL.14 KONVENCIJE
Član 8 – pravo na poštovanje svog privatnog i porodičog života, doma i prepiske
Član 14 – zabrana diskriminacije
Sud primećuje da su deca živela sa majkom dve godine pre nego što su poverena ocu, a da je Vrhovni sud akcenat stavio na majčino versko opredeljenje. Takva razlika u tretmanu je diskriminatorna s obzirom da za nju nema „objektivnog i razumnog opravdanja“ i nije opravdana „legitimnim ciljem“. Sud ne može da utvrdi da postoji opravdani odnos srazmernosti između primenjenih sredstava i cilja kome se težilo. Dakle, došlo je do povrede člana 8 u vezi sa članom 14 Konvencije (5:4).

NAVODNA POVREDA ČLANA 9 KONVENCIJE
Sud smatra da u ovom slučaju ne iskrsava posebno pitanje u vezi sa čl.9, obzirom na istovetne okolnosti u vezi sa kojima je već utvrđena povreda u vezi sa drugim članovima Konvencije.

NAVODNA POVREDA ČLANA 2 PROTOKOLA BR.1 UZ KONVENCIJU
Podnositeljka nije pokrenula pritužbu po ovom osnovu, pa Sud ne nalazi razloga da razmatra ovo pitanje na sopstvenu inicijativu.

PRIMENA ČLANA 50 KONVENCIJE (SADA ČLAN 41)
- Pravo na pravično zadovoljenje oštećenoj stranci
Sud je presudio (8:1) da tužena Država ima da plati podnositeljki ispati određeni iznos na ime sudskih i ostalih troškova.
- Izdvojena mišljenja