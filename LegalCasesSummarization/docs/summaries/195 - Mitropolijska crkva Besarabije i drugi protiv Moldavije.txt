Postupak u ovom predmetu je pokrenut predstavkom protiv Republike Moldavije, koju su podneli Mitropolijska crkva Besarabije i dvanaest državljana Moldavije (podnosioci predstavke), početkom juna 1998.g.

Podnosioci su tvrdili da si žrtve povrede članova 3, 5, 6, 13 i 25 Evropske konvencije za zaštitu ljudskih prava i sloboda. Prvi podnosilac predstavke, Mitropolijska crkva Besarabije, je nezavisna pravoslavna crkva sa crkvenom nadležnošću na teritoriji Republike Moldavije. Ostali podnosioci su članovi eparhijskog sinoda prvog podnosioca predstavke.

Ova crkva je osnovana sredinom septembra 1992.g., kada su se fizička lica udružila i osnovala crkvu. Crkva je u decembru pripojena Patrijaršiji u Bukureštu. Prvog podnosioca priznaju sve partrijaršije osim moskovske. Ušli su u upravni i sudski postupak za dobijanje službenog priznanja crkve.Navodno su se dešavali incidenti u kojima su sveštenici ili vernici Mitropolijske crkve Besarabije zastrašivani ili sprečavani da ispovedaju svoju veru. Vlada nije osporila da su se incidenti dogodili. Navodni incidenti u vezi sa imovinom ove crkve. Tek krajem februara 2000.g., nakon prethodnog odbijanja, zamenik predsednika vlade Moldavije je odobrio unošenje humanitarne pomoći ovoj crkvi iz SAD u Moldaviju.

NAVODNA POVREDA ČLANA 9 KONVENCIJE
- Pravo na slobodu misli, savesti i veroispovesti.

Ocena Suda.
- Da li je postojalo mešanje u uživanje prava
- Da li je mešanje propisano zakonom
- Legitimnost cilja
- Neophodnost u demokratskom društvu
Sud primećuje da je obaveza države da održi neutralnost i nepristrasnost nespojiva sa bilo kakvim ovlašćenjem države da proceni legitimnost verskih osećanja i zahteva od države da sukobljene grupe tolerišu jedna drugu, čak i u slučajevima kada vode poreklo od iste grupe. Sud smatra da nema dokaza da je podnosilac bio povezan sa političkim aktivnostima. Došlo je do povrede člana 9 Konvencije.

NAVODNA POVREDA ČLANA 14 KONVENCIJE
- Zabrana diskriminacije
Obzirom da se tvrdnje ponavljaju Sud snmatra da nea potrebe da ispituje ovo pitanje posebno.

NAVODNA POVREDA ČLANA 13 KONVENCIJE
- Pravo na delotvoran pravni lek.
Sud smatra da podnosioci nisu imali mogućnost da zaštite svoja prava pred nacionalnim organima. Dakle, došlo je do povrede ovog člana.

PRIMENA ČLANA 41 KONVENCIJE
- Pravično zadovoljenje oštećenoj stranci
Sud je podnosiocima dosudio određeni iznos na ime naknade nematerijalne štete, kao i pripadajući porez.
Odluka Suda je jednoglasna.