Predmet je formiran na osnovu predstavke podnete od strane hrvatske državljanke, rodjene 1962. godine i živi u Zagrebu.
Podnositeljka, u to vreme, poslovna žena, koja je obavljala samostalnu delatnost u Zagrebu, , konačnom odlukom Centra za socijalnu skrb Nova Gradiška, donetom dana 5. oktobra 2006. godine, postala je usvojitelj trogodišnjeg deteta. Dana 16. oktobra 2006. godine, podnela je zahtev za plaćeno porodiljsko odsustvo, Hrvatskom zavodu za zdravstveno osiguranje, medjutim, njen zahtev je odbijen, sa obrazloženjem da, biološke majke, kao i majke koje su usvojile dete, imaju pravo na plaćeno odsustvo, samo do prve godine života deteta. Podnositeljka je izjavila žalbu na ovu odluku, pozivajući se, pre svega na diskriminaciju, s obzirom na njen status usvojiteljke, kao i na Zakon o radu, koji propisuje da usvojilac deteta mladjeg od dvanaest godina, ima pravo na plaćeno odsustvo, u trajanju od 270 dana, od dana usvojenja. Žalba je odbijena.
Nakon toga, 2007. godine, podnositeljka podnosi tužbu Upravnom sudu Republike Hrvatske, koja je odbijena 26. novembra 2009. godine, a nakon toga izjavljuje Ustavnu žalbu, koja je odbijena dana 9. februara 2001. godine, kao neosnovana.
Evropski Sud za ljudska prava, uzimajući u obzir sve okolnosti predmetnog slučaja, kao i sudsku praksu, u obrazloženju presude, navodi da je došlo do različitog postupanja prema podnositeljki, kao usvojitelju deteta, u odnosu na biološke majke, da je Zakon o radu, koji je bio na snazi u to vreme, priznavao jednak status usvojiteljima i biološkim majkama i glasovima četiri prema tri, utvrdjuje povredu Čl. 14. u vezi sa Čl. 8 Konvencije. U dodatku presude, nalazi se izdvojeno mišljenje.