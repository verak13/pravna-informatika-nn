Podnosilac predstavke, g. Razmusen, se oženio i u tom braku rođeno je dvoje dece, sin rođen 1966. i ćerka, Pernila (Pernille) koja je rođena 20. januara 1971. godine. Podnosilac predstavke je i pre no što je devojčica rođena imao razloga da pretpostavi da je njen otac jedan drugi muškarac; međutim, kako bi sačuvao brak, nije preduzeo nikakve korake za utvrđivanje očinstva. 11. Juna 1975. godine podnosilac predstavke i njegova supruga podneli su zahtev za razvod, koji je odobren 16. jula. Razmusen je 27. januara 1976. i ponovo 20. novembra 1978. uputio zahteve tražeći da mu se odobri da pokrene postupak kako bi bilo utvrđeno očinstvo nad devojčicom, oba puta je odbijen, usled postovanja roka za pokretanje ovakog postupka koji je propisan članom 5 stav 2. Zakona o pravnom statusu dece iz 1960. godine. Sličnu odluku doneo je i Vrhovni sud 12. januara 1979. kome se takođe obratio.

G. Razmusen se požalio na činjenicu da je, na osnovu Zakona iz 1960. godine njegovo pravo za osporavanje očinstva nad detetom rođenim u braku bilo podvrgnuto vremenskom ograničenju, dok je njegova bivša supruga imala pravo da u bilo kom vremenskom trenutku pokrene postupak za utvrđivanje očinstva. On je tvrdio da je bio žrtva diskriminacije po osnovu pola, što je suprotno stavu 14 Konvencije, sagledanom u vezi sa članom 6 (pravo na pravično suđenje, uključujući i pravo na raspravu pred sudom) i u vezi sa članom 8 (pravo na poštovanje porodičnog i ličnog života).

Sud zaključuje da nije bilo kršenja člana 14 u vezi sa članom 6 ili u vezi sa članom 8 Konvencije, uz izdvojeno mišljenje sudije Gersinga.