Kao i Komisija, Sud primjećuje da je situacija na koju se podnosioci predstavki žale otpočela odbijanjem relevantnog organa da im izda traženu dozvolu i pored gore pomenutih presuda Vrhovnog upravnog suda, što se nastavilo čak i poslije podnošenja njihovih predstavki Komisiji 7. januara 1990. godine. U svojoj presudi, 9. maja 1989. godine, Vrhovni upravni sud je našao da, shodno presudi Evropskog suda pravde, državljani članica Evropske zajednice ne mogu, od 1. januara 1981. godine, da budu spriječeni da osnivaju privatne škole jezika u Grčkoj zato što nisu grčki državljani. Sud je već izrazio svoje gledište o efektivnosti takvog postupka “u obrocima” izrazima koji slijede: “Čak pretpostavljajući da je Vrhovni upravni sud odobrio žalbu (podnosilaca predstavke), nema ništa što bi ukazivalo da bi oni dobili traženo odobrenje, pošto vlasti u praksi nisu uvijek poštovale odluke Vrhovnog upravnog suda” (v. presudu od 26. septembra 1996. godine u predmetu Manoussakis i ostali protiv Grčke, Izvještaji o presudama i odlukama, 1996-IV, str.1359 stav 33).Slično tome, u presudi od 28.septembra 1994. godine u predmetu Scollo protiv Italije (stav 44), Sud je našao da “inercija nadležnih upravnih organa uključuje odgovornost italijanske države po članu 6 stav 1." Bilo bi neprihvatljivo da član 6 treba detaljno da propisuje proceduralne garancije date strankama – postupak koji je pravičan, javan i ekspeditivan – bez zaštite provođenja sudske odluke; tumačiti član 6 kao da se tiče isključivo pristupa sudu i vođenja postupka vodilo bi, sigurno, u situacije inkopatibilne principima vladavine prava koje su države ugovornice preuzele kada su ratifikovale Konvenciju (v. mutatis mutandis, presuda od 7. maja 1974. godine u predmetu Golder protiv Ujedinjenog Kraljevstva, serija A br. 18/1989 koja kodifikuje pravne propise o Vrhovnom upravnom sudu “odluka koja dozvoljava sudsko preispitivanje, oglasiće osporavanu mjeru ništavom, što je čini ništavom u cjelini, bez obzira da li se radi o opštoj ili individualnoj mjeri.” Odjeljak 50(4) predviđa: “U izvršenju obaveze nametnute im članom 95 stav 5 Ustava (v. stav 23 presude), upravni organi moraju da ispoštuju presude Vrhovnog upravnog suda u svjetlu okolnosti svakog predmeta, bilo preduzimanjem aktivnih radnji u tom smislu ili uzdržavanjem od bilo koje akcije koja bi bila protivna odluci Vrhovnog upravnog suda.Propust da se to učini može da povuče za sobom, pored krivičnih sankcija, ličnu odgovornost za štete.” Shodno tom zakonodavstvu, presude Vrhovnog upravnog suda su bile konačne odluke koje su omogućile da se zahtjevi g. i gđe Hornsby za poništavanjem ispune i da se odluči o toj specifičnoj stvari.