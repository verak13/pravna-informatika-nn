PREDMET M. C. protiv BUGARSKE

(Predstavka br. 39272/98)

PRESUDA

Strazbur,

4. decembra 2003.

 

U predmetu M. C. protiv Bugarske, Evropski  sud  za  ljudska  prava  (Prvo  odeljenje),  zasedajući  u  veću  koje čine:

g. C. L. ROZAKIS, predsednik,
gđa F. TULKENS,
gđa N. VAJIĆ,
g. E. LEVITS,
gđa S. BOTUČAROVA (BOTOUCHAROVA),
g. A. KOVLER,
g. V. ZAGREBELSKI (ZAGREBELSKY), sudije,
i g. S. NILSEN (NIELSEN), zamenik sekretara odeljenja,

nakon  većanja  na  zatvorenoj  sednici,  13.  novembra  2003.  godine,  izriče sledeću presudu, donetu pomenutog datuma:

POSTUPAK 

Ovaj predmet је formiran na osnovu predstavke (br. 39272/98) protiv Republike Bugarske koju je uputila Evropska komisija za ljudska prava (u da ljem tekstu: Komisija), koju je na osnovu ranijeg člana 25 Evropske konvencije za zaštitu ljudskih prava i osnovnih sloboda (u daljem tekstu: Konvencija) uložila državljanka Bugarske M. C. (u daljem tekstu: podnositeljka predstavke), 23. decembra 1997. godine. U toku postupka pred Sudom, predsednik Suda je prihvatio zahtev podnositeljke predstavke da se ne otkriva njeno ime (pravilo 47, st. 3 Poslovnika Suda).
Podnositeljku predstavke,  kojoj  je  dodeljena  pravna  pomoć,  zastupao je g. I. Grozev (Y. Grozev), advokat iz Sofije. Gospodin Grozev je 27. novembra 1997. godine dostavio punomoćje s potpisima podnositeljke predstavke i njene majke. Zastupnici gđa V. Điđeva, gđa M. Dimova i gđa M. Kotzeva iz bugarskog Ministarstva pravde su zastupali državu Bugarsku (u daljem tekstu: Država).
Podnositeljka predstavke je navela da su joj povređena prava iz članova 3, 8, 13 i 14 Konvencije utoliko što domaći zakon i praksa u slučajevima silovanja, kao i istraga u vezi sa silovanjem, čega je ona bila žrtva, ne obezbeđuje poštovanje pozitivne obaveze Države da obezbedi zakonsku zaštitu od silovanja i seksualnog zlostavljanja.
Predstavka je prosleđena Četvrtom odeljenju Suda 1. novembra 1998. godine, kada je na snagu stupio Protokol 11 Konvencije (čl. 5 st. 3 Protokola 11).
Predstavka je prvobitno bila dodeljena Četvrtom odeljenju Suda (pravilo 52, st. 1).
Sud je  promenio  sastav  Četvrtog  odeljena  1.  novembra  1998.  godine (pravilo 25, st. 1). Predmet je dodeljen novom sastavu Prvog odeljenja (pravilo 52, st. 1). U skladu s pravilom 26, stav 1, u okviru tog Odeljenja osnovano je veće koje će razmatrati predmet (čl. 27 st. 1 Konvencije).
Odlukom od 5. decembra 2002. godine, veće je proglasilo predstavku prihvatljivom.
Podnositeljka predstavke i Država su priložili podneske o suštini spora (pravilo 59, st. 1). Nakon konsultacija sa stranama u postupku, veće je odlučilo da nema potrebe za raspravom o suštini spora (pravilo 59, st. 3 in fine). Pored toga, mišljenje trećeg lica su dobijeni od Interights, nevladine organizacije sa se dištem u Londonu, kojoj je predsednik Suda dozvolio da interveniše i podnese pismene komentare u vezi s ovim predmetom (čl. 3 st. 2 Konvencije i ranije pra vilo 61, st. 3).
ČINJENICE

I OKOLNOSTI PREDMETA 

Podnositeljka predstavke je državljanka Bugarske, rođena 1980. godine.
Ona je tvrdila da su je 31. jula i 1. avgusta 1995. godine silovala dva muškarca kada je imala 14 godina i 10 meseci. U istrazi koja je usledila zaključeno je da nema dovoljno dokaza kojim bi se potvrdilo da je podnositeljka predstavke bila primorana na seksualni odnos.
A. Događaji od večeri 31. jula do 1. avgusta 1995. godine 

1. Veče 31. jula 

Podnositeljka predstavke je 31. jula 1995. godine zajedno sa svojom drugaricom čekala da  uđe  u  disko  klub  u  mestu  K.  kada  su  se  tri  muškarca, P. (tada star 21 godinu), A. (tada star 20 godina) i V. A. (starost se ne navodi) dovezla automobilom koji je bio u vlasništvu P. koga je podnositeljka predstavke upoznala ranije u istom klubu i jednom pesala s njim. A. je bio stariji brat njenog školskog druga.
A. je  pozvao  podnositeljku  predstavke  da  pođe  s  njim  i  njegovim drugovima u disko klub koji se nalazio u jednom malom mestu udaljenom 17 km. Prema rečima podnositeljke predstavke, ona je pristala pod uslovom da se vrati kući pre 23.00 časa.
Jedan ili dvojica su u klubu naručili piće. Podnositeljka predstavke je videla neke svoje prijatelje i nakratko popričala s njima. Prema njenim rečima, ona je uporno ponavljala da je vreme da se krene, pošto je prilično kasno.
U jednom  momentu,  kasno  uveče,  grupa  je  otišla  iz  kluba  i  vratila se u mesto K. Na putu do mesta K., nakratko ih je zaustavila policija i izvršila rutinsku proveru.
A. je predložio da se zaustave i odu na plivanje u obližnjem veštačkom jezeru. Prema izjavi podnositeljke predstavke, uprkos njenom protivljenju otišli su do jezera. Izjavila je da nije sumnjala u njihove namere.
2. Događaji na jezeru 

Kada su stigli do jezera, podnositeljka predstavke je ostala u automobi lu na suvozačkom mestu, rekavši da ne želi da se kupa. Tri muškarca su krenula ka jezeru. Ubrzo se P. vratio i seo na sedište pored nje.
Prema izjavama koje je dala istražnim organima, P. je tada pritisnuo svoje telo uz njeno, predložio joj da „postanu prijatelji“ i počeo da je ljubi. Ona je odbijala njegove pokušaje i molila ga da prestane. P. ju je uporno ljubio dok je ona pokušavala da ga odgurne. Zatim je spustio sedište u horizontalan položaj, zgrabio je za ruke i pritisnuo ih iza njenih leđa. Podnositeljka predstavke je bila uplašena, zbunjena i bilo ju je sramota što je sebe dovela u takvu situaciju. Nije imala snage da se žestoko odupire ili da vrišti. Njeni pokušaji da ga odgurne nisu bili uspešni jer je P. bio mnogo jači od nje. P. ju je, zatim, delimično obnažio i primorao na seksualni odnos.
U svom iskazu, podnositeljka predstavke je rekla: „Bilo mi je prvi put i jako je bolelo. Bilo mi je muka, povraćalo mi se. Počela sam da plačem.“
Prema iskazu P., on je imao seksualni odnos s podnositeljkom predstavke u kolima uz njen pun pristanak. Prema njemu, ona je odgovorila na njegove poljupce, zatim  je  on  bezuspešno  pokušao  da  joj  otkopča  farmerke  i  raskopča kaiš, posle čega je ona to uradila sama i skinula gaćice.
Kada je P. završio s njom, izašao je iz automobila i krenuo ka A. i V. A. A. je u svojoj izjavi policiji rekao da im je P. tada rekao da je „razbio“ podnositeljku predstavke. Odmah zatim su se tri muškarca vratila u automobil i odvezli se dalje.
U svojoj izjavi pred istražnim organima, podnositeljka predstavke je rekla da je kasnije posumnjala da su ova tri muškarca planirala da imaju seksualne odnose s njom i da su plivanje smislili kao izgovor kako bi se odvezli na mesto gde nema nikoga. Iako su insistirali na kupanju, ona se nije sećala da su A. i V. A. bili mokri kada su ušli u automobil.
3. Navodno drugo silovanje 

Podnositeljka predstavke je kasnije izjavila da je posle prvog silovanja bila veoma uznemirena i da je skoro sve vreme plakala. Prema verziji događaja koju su opisali P. i A. u kasnijem ispitivanju, podnositeljka predstavke je bila od lično raspoložena i počela je da miluje A., što je iritiralo P., i predložila da svrate u neki bar ili restoran. Grupa je zatim otišla u jedan restoran gde je podnositeljka predstavke kratko razgovarala s gospođom T. pevačicom koja je tamo nastupala. Gospođa T. je sedela za stolom s izvesnim gospodinom M.
Gospođa T., pevačica, izjavila je da je 1. avgusta 2005. godine bila u restoranu s gospodinom M. Odmah posle ponoći podnositeljka predstavke, koju je ona slabo poznavala, prišla joj je i pitala da li će njena grupa nastupati sledećih nekoliko dana. Gospođa T. se setila da je u tom trenutku videla čoveka kako čeka ispred vrata. Pošto ju je saslušala, podnositeljka predstavke je otišla. Gospođa T. je izjavila da je podnositeljka predstavke delovala veselo i da nije bilo ničeg čudnog u njenom ponašanju.
Policija je saslušala i gospodina M. On je rekao da vrlo dobro poznaje podnositeljku predstavke, ali da se ne seće da ju je video te noći.
Podnositeljka predstavke je osporila izjave P, A, V. A. i gospođe T., tvr deći da nisu išli u restoran, kao i da ne poznaje gđu. T. Podnositeljka predstavke i njena majka su kasnije optužile gđu. T za lažno svedočenje. (vidi dole stavove 66–88).
Umesto da se vrati u mesto K., u tri sata posle ponoći grupa je otišla u susedni grad gde su rođaci V. A. imali kuću. A, V. A. i podnositeljka predstavke su izašli iz automobila, a vlasnik automobila P. se odvezao dalje.
Tri muškarca i pekar, g. S. koga su trojica pozvali za svedoka, tvrdili su da su u međuvremenu kratko boravili u pekari. Pekar je navodno imao ključ od kuće. Kada je saslušan, g. S. je rekao da je oko dva sata posle ponoći dao ključ V. A. i da je video podnositeljku predstavke kako čeka u automobilu u očigledno dobrom raspoloženju. Iz automobila se čula glasna muzika. Podnositeljka pred stavke je negirala da su išli u pekaru i optužila pekara za lažno svedočenje. P., A. i V. A. su u svojim izjavama rekli da su odlučili da odu u tu kuću zato što im je podnositeljka predstavke rekla da se posvađala s majkom i da ne želi da se vrati kući.
Podnositeljka predstavke je rekla policiji da se osećala bespomoćno i da joj je bila potrebna zaštita. Kako je A. bio brat njenog druga iz razreda, očeki vala je da će je on zaštititi, pa je ušla s njim i V. A. u sobu u prizemlju kuće.
U sobi  se  nalazio  jedan  krevet  i  podnositeljka  predstavke  je  sela  na njega. Dva čoveka su jedno vreme pušili i razgovarali and onda je V. A. izašao iz sobe.
Podnositeljka predstavke je tvrdila da je tada A. seo pored nje, naterao je da legne,  skinuo  je  odeću  i  primorao  je  na  seksualni  odnos.  Podnositeljka predstavke nije imala snage da se bori s njim. Samo ga je molila da prestane. Kasnije je u svojoj izjavi rekla: 
„Počela sam da plačem i molila sam ga da prestane .... Počeo je da mi miluje grudi i da mi ljubi vrat ... onda mi je stopalom skinuo farmerke i gaćice, razdvojio noge svojim nogama i ušao u mene ... [Pošto je završio] počela sam da plačem, plakala sam do nekog doba ujutro, kad sam zaspala... [V. A.] me je probudio i rekao da je [A.] otišao da nađe neki automobil da bi me odvezao u K. Sela sam na krevet i opet počela da plačem.“ 

A. je pred policijom izjavio da je imao seksualni odnos s podnositelj kom predstavke uz njen pun pristanak.
4. Jutro 1. avgusta 1995. godine 

Sledećeg jutra, oko 7 sati majka podnositeljke predstavke je našla svoju kćerku u kući rođaka V. A. Majka podnositeljke predstavke je izjavila da je, nakon što je čula da je njena kćerka viđena u društvu A. prethodne večeri, krenula ka njegovoj kući i da je na ulici videla V. A. Prema njenim rečima V. A. je pokušao da je zavara kako bi imao vremena da upozori A. Međutim, ona je insisitirala.
U izjavama tokom istrage, podnositeljka predstavke i njena majka su uporno tvrdile da je podnositeljka predstavke odmah rekla majci da je silovana. A., koji je bio prisutan, rekao je majci podnositeljke predstavke da je jedan „vozač kamiona“ prethodne noći imao seksualni odnos s njenom kćerkom.
Prema verziji događaja koju je dao A, podnositeljka predstavke i njena majka su se tada posvađale, a podnositeljka predstavke je odbila da pođe s njom i rekla joj da ide. Sused, koga su kao svedoka imenovali A. i V. A., izjavio je da je on čuo svađu, kao i to da je podnositeljka predstavke odbila da napusti kuću s majkom, kao i da je majci rekla da joj se ništa nije desilo. Podnositeljka predstavke je optužila svedoka za davanje lažnog iskaza.
Podnositeljka predstavke i njena majka su odatle otišle pravo u bolnicu, gde je upućena kod lekara, speciajliste sudske medicine. Podnositeljka predstavke je pregledana oko 16 sati.
Lekar je ustanovio da je himen sveže rascepan. Takođe je ustanovio površinske ozlede na  vratu  podnositeljke  predstavke,  veličine  35mm  s  4  mm, kao i četiri male modrice ovalnog oblika. U lekarskom izveštaju navedeno je da je  podnositeljka  predstavke  prijavila  samo  jedno  silovanje  tvrdeći  da  se  desilo između 22.30 i 23.00 sati prethodnog dana na jezeru.
B. Događaji od 1. do 11. avgusta 1995. godine 

Podnositeljka predstavke  je  izjavila  da  je  sledećih  nekoliko  dana odbijala da razgovara s majkom o incidentu. Nije iznosila nikakve detalje niti je  pomenula  drugo  silovanje.  Objasnila  je  kako  ona  živi  u  konzervativnom okruženju malog mesta gde se nevinost smatra kao nešto veoma važno za brak. Stidela se što „nije uspela da zaštiti svoju nevinost“ i onoga „šta će ljudi reći“.
Prve večeri posle incidenta, tj. 1 avgusta 1995. godine P. je posetio po rodicu podnositeljke predstavke. Podnositeljka predstavke i njena majka su tvrdi le da je te večeri P. molio za oproštaj i rekao da će se njome oženiti kada postane punoletna. Majka je smatrala da bi u datim okolnostima bilo razumno prihvatiti takvu ponudu. To je uticalo na prvobitno ponašanje podnositeljke predstavke, koja je prihvatila majčinu ideju da se šteta svede na najmanju moguću meru.
Jedne od narednih večeri, podnositeljka predstavke je izašla s P. i njegovim prijateljima.
P. i V. A., od kojih je potonji tvrdio da je bio prisutan kada je 1. avgusta 1995. uveče P. posetio podnositeljku predstavke u njenoj kući, tvrdili su da im je njena majka rekla „da se svako zadovoljstvo mora platiti“, i da je pokušala da iznudi novac od njih.
P.ova baba je takođe dala izjavu u policiji. Ona je tvrdila da ju je jednog dana (datum nije naveden) posetila majka podnositeljke predstavke i pokušala da joj iznudi novac.
Dajući izjavu u vezi s posetom i drugim relevantnim događajima, gđa D., komšinica i prijateljica majke podnositeljke predstavke je rekla da je majka bila jako uznemirena zbog svega i da se složila da njena kćerka izlazi s P. jer je on uporno tvrdio  da  voli  podnositeljku  predstavke.  Ipak,  majka  podnositeljke predstavke je odlučila da razgovara s njegovim roditeljima. Jednog dana (datum nije naveden) gđa D. je s komšinicom došla do kuće porodice P. ali ih je njegova baba oterala, tvrdeći da je podnositeljka predstavke spavala ne samo s P. već i s A. Tada je naišao A. Gđa D. ga je pitala da li je istina da je on spavao s podnositeljkom predstavke. On je potvrdio da je to tačno i dodao da on ima i novac i moć da radi šta mu je volja. Do tog momenta majka podnositeljke predstavke nije znala za drugo silovanje.
Podnositeljka predstavke je izjavila da ju je slomila poseta A.ovog oca  8.avgusta 1995. Tada se poverila majci i priznala i drugo silovanje. Nakon odsu stva od nekoliko dana, 10. avgusta 1995. godine otac podnositeljke predstavke se vratio kući. Posle razgovora o problemu, porodica je odlučila da podnese tužbu. Majka podnositeljke predstavke je to učinila 11. avgusta 1995. godine.
C. Istraga 

1. Inicijalna policijska istraga 

Podnositeljka predstavke je 11. avgusta 1995. godine dala pismenu izjavu o događajima od 31. jula i 1. avgusta 1995. godine. Istog dana P. i A. su dali pismene izjave. U izjavama su tvrdila da je podnositeljka predstavke svojevoljno stupila u seksualne odnose s njima. Obojica su pušteni na slobodu. Pismene izja ve su takođe dali V. A. i lice koje je živelo odmah do kuće u kojoj se desilo drugo navodno silovanje. Policijski službenik je 25. avgusta 1995. godine sačinio nov izveštaj i prosledio predmet nadležnom tužilaštvu.
Okružni tužilac je 14. novembra 1995. godine pokrenuo krivičnu istragu za navodno silovanje i prosledio predmet istražnom organu. Optužnica nije podignuta.
Od novembra 1995. do novembra 1996. po ovom predmetu nisu sprovedene nikakve istražne radnje, niti je podignuta optužnica.
2. Postupci koje se odnose na žalbe P. i A. o navodnom davanju lažnih iskaza

P. i A. su 24. avgusta 1995. godine podneli prijavu okružnom tužilaštvu tvrdeći da ih podnositeljka prijave i njena majka maltretiraju javno iznoseći lažne optužbe.
Okružni tužilac je na osnovu ovih prijava 28. avgusta 1995. godine na ložio policijsku istragu. Septembra i oktobra 1995. godine saslušano je nekoliko lica koji su dali pismene izjave.
Policijski službenik je 25 oktobra 1995. godine sačinio izveštaj u kome je rekao da smatra da su tvrdnje P. A. verodostojne, kao i da ne veruje verziji koju su dale podnositeljka predstavke i njena majka.
Predmet je 27. oktobra 1995. godine prosleđen okružnom tužilaštvu koje je nadležno da odluči da li će pokretati krivični postupak protiv podnositeljke predstavke i njene majke. Predmet je verovatno ostavljen po strani jer nije doneta nikakva odluka.
3. Nastavak istrage po predmetu silovanja 

U periodu između 2. novembra i 9. decembra 1996. godine, istražni organ je saslušao podnositeljku predstavke, njenju majku i druge svedoke. P. i A. su saslušani kao svedoci.
Podnositeljka predstavke je detaljno opisala činjenice, ponavljajući da je P. savladao  njen  otpor  pritiskujući  je  uz  automobilsko  sedište  i  zavrćući  joj ruke, kao i da je posle toga bila u stanju šoka zbog čega nije bila u stanju da pruža otpor kada ju je A. silovao.
U svom  iskazu,  P.  je  tvrdio  da  je  podnositeljka  predstavke  aktivno odgovorila na njegovo udvaranje. Potvrdio je i to da je podnositeljka predstavke razgovarala s g. M. u restoranu u koji su otišli nakon seksualnog odnosa.
I A. i P. su, između ostalog, izjavili da je podnositeljka predstavke ubrzo posle seksa s P. počela da miluje A. još u automobilu.
Istražni organ je 18. decembra 1996. završio rad na ovom predmetu. Napisao je izveštaj  u  kome  je  rekao  da  nema  dokaza  da  su  P.  i  A.  pribegli pretnjama i nasilju i predložio da tužilaštvo zatvori predmet.
Okružni tužilac je 7. januara 1997. godine naložio dodatnu istragu. U nalogu je istakao da dotadašnja istraga nije bila objektivna, detaljna i potpuna.
Istražni organ, kome je predmet vraćen 16. januara 1997. godine, ime novao psihijatra i psihologa radi iznalaženja odgovora na neka pitanja iz pred meta. Veštaci su, između ostalog, upitani da li je verovatno da je podnositeljka prestavke mogla da mirno razgovara s gđom T., pevačicom u restoranu, a potom da sluša muziku u automobilu ako je neposredno pre toga bila silovana i da li je verovatno da nekoliko dana posle navodnog silovanja izađe u grad s osobom koja ju je silovala.
Veštaci su bili mišljenja da, zbog naivnosti i neiskustva, podnositeljka predstavke očigledno nije  razmišljala  o  tome  da  može  biti  silovana.  Nije  bilo indikacija  da  joj  je  prećeno  niti  da  je  povređena,  ili  da  je  bila  u  stanju  šoka tokom samih događaja s obzirom da se jasno sećala svega što se desilo. Veštaci su  smatrali  da  je  ona  bila  iznenada  suočena  s  unutrašnjim  sukobom  između prirodnog  interesovanja  za  seks  i  osećaja  da  se  takva  radnja  osuđuje,  što  je „smanjilo njenu sposobnost da pruži otpor i odbrani se“. Pored toga, ustanovili su  da  je  ona  psihički  zdrava  osoba  i  da  je  razumela  značenje  ovih  događaja. Imajući u vidu njen uzrast u vreme kada se događaj desio ona „nije mogla da ima izgrađene čvrste stavove i ubeđenja.“
Veštaci su  takođe  bili  mišljenja  da  je,  ako  je  zaista  došlo  do  susreta između  podnositeljke  predstavke  i  gđe.  T.  posle  događaja  na  jezeru  –  a  ovo je  osporavano  –  ipak  bilo  moguće  da  je  podnositeljka  predstavke  na  kratko razgovarala s gđom T. posle silovanja. Što se tiče činjenice da je podnositeljka predstavke izašla s P. nekoliko dana posle događaja, ovo se lako može objasniti željom njene porodice da pruži socijalno prihvatljivo značenje incidentu.
Istražni organ je 28. februara 1997. godine završio s radom po ovom predmetu i sačinio izveštaj i ponovo predložio da se predmet zatvori. Zaključio je da mišljenje veštaka nije uticalo na njegove prethodne nalaze, te da ne postoje dokazi koji bi ukazali na primenu sile ili pretnji.
Okružni tužilac je 17. marta 1997. godine naložio obustavljanje kri vične istrage. On je, između ostalog, izjavio da nije ustanovljena, van razumne sumnje, primena sile  i  pretnji.  Posebno,  nije  ustanovljeno  da  je  podnositeljka predstavke pružala otpor ili pokušala da traži pomoć drugih.
Podnositeljka predstavke  je  uložila  uzastopne  žalbe  regionalnom tužilaštvu i Vrhovnom javnom tužilaštvu. Žalbe su odbačene odlukama od 13. maja, odnosno 24. juna 1997. godine.
Tužioci su se, između ostalog, oslonili na izjave navodnih počinilaca i V. A. da podnositeljka predstavke nije pokazivala nikakve znake uznemirenosti posle seksualnog odnosa s P. kod jezera, i na izjave tri muškarca i gđe. T. da je gđa T. videla podnositeljke predstavke i razgovarala s njom te večeri. U pogledu primedbe podnositeljke predstavke da te izjave nisu istinite i da ih stoga treba odbaciti, u odluci od 13. maja 1997. rečeno je da se odluka „tužilaštva ne može zasnivati na pretpostavkama, te da se izjave svedoka ne mogu odbacivati samo na osnovu sumnje i bez drugih dokaza....“
U odluci od 13. maja 1997. godine se takođe kaže: 
„Tačno je da su, što se može videti i iz izveštaja forenzičkih psihijatrijskih ve štaka, mladost i odsustvo životnog iskustva podnositeljke predstavke imali uticaja na to da ona nije mogla da pokaže da im čvrsta uverenja i stavove, odnosno da ja sno pokaže da ne želi da stupi u seksualni odnos. Prema članu 152 stavovi 1 (2) i 3 Krivičnog zakonika, ovde ne može biti govora o krivičnom delu, osim ako pod nositeljka predstavke nije bila prisiljena na seksualni odnos primenom fizičke sile ili pretnji. Ovo, pretpostavlja pružanje otpora, a u ovom konkretnom slučaju ne postoji dokaz o pružanju otpora. P. i A. bi se mogli smatrati krivično odgovornim samo u slučaju da su shvatili da se upuštaju u seksualni odnos bez pristanka pod nositeljke predstavke i ako su primenili silu ili pretnje upravo s ciljem da imaju seksualni odnos s njom, a protiv njene volje. Nema dovoljno dokaza kojima bi se ustanovilo da je podnositeljka predstavke pokazala nespremnost da ima seksualni odnos, kao i da su P. i A. primenili pretnje ili silu.“ 

Dalje je navedeno da je podnositeljka predstavke objasnila da su ozlede na njenom vratu izazvane sisanjem.

Odlukom od  24.  juna  1997.  godine  nalazi  su  ponovo  potvrđeni,  uz napomenu da izjave gđe. T, pevačice u restoranu, nisu bile od presudnog značaja. Pored toga istaknuto je sledeće:
„Ono  što  je  od  presudnog  značaja  za  ovaj  predmet  jeste  činjenica  da nije  ustanovljeno,  van  razumne  sumnje,  da  je  primenjena  fizička  sila  protiv podnositeljke predstavke, odnosno da se seksualni odnos desio protiv njene volje i uprkos njenom opiranju. Nisu utvrđeni tragovi fizičke prisile, kao što su povrede, pocepana odeća, itd...

Istina  je  da  je  neoubičajeno  da  maloletna  devojka  i  devica  ima  dva  puta seksualni  odnos  u  kratkom  vremenskom  periodu  s  dva  različita  muškarca,  ali sama ta činjenica, u odsustvu drugih dokaza i imajući u vidu da nije bilo moguće prikupiti druge dokaze, nije dovoljna da se ustanovi krivično delo.“

4. Drugi  postupci 

Juna ili jula 1997. godine podnositeljka predstavke i njena majka su tražile pokretanje krivičnog postupka protiv gđe. T. i drugih svedoka, uključu jući i V. A., tvrdeći da su oni navodno izvršili krivično delo dajući tokom istrage lažne izjave o silovanju podnositeljke predstavke.
Isti tužilac  Okružnog  tužilaštva  koji  je  naložio  prekidanje  istrage  o silovanju, 14. jula 1997. godine odbacio je taj zahtev tvrdeći da je neosnovan, pa čak i uvredljiv, s obzirom da su sve činjenice već razjašnjene u prethodnim postupanjima.
Regionalno tužilaštvo je takođe odbacilo narednu žalbu podnositeljke predstavke 6. februara 1998. godine.
D. Mišljenje stručnjaka koje je podnositeljka predstavke podnela 

Podnositeljka predstavke  je  u  junu  2001.  godine  podnela  pismeno mišljenje dva bugarska stručnjaka, dr Svetozara Vasileva, psihijatra, i g. Valerija Ivanova,  psihologa,  koje  je  advokat  podnositeljke  predstavke  zamolio  da  daju svoje mišljenje o ovom predmetu.
Pozivajući se na naučne radove iz više zemalja, stručnjaci su u tom mi šljenju izneli da su poznata dva obrasca reagovanja žrtava silovanja na napadača i to: žestok fizički otpor i tzv. “ukočenost od straha“ (poznat i kao „sindrom tra umatskog psihološkog infantilizma“). Ovaj potonji se objašnjava činjenicom da je svaki način reagovanja ili ponašanja koji se zasniva na iskustvu neadekvatan kada je žrtva suočena sa silovanjem koje ne može izbeći. Kao rezultat toga, žrtva često pasivno reaguje, odnosno potčinjava se, što je karakteristično ponašanje u detinjstvu, ili pokušava da se psihički distancira od onoga što se dešava, kao da se sve to i ne događa.
Stručnjaci su izjavili, da svi naučni radovi koje su proučavali ukazuju na to da je ovde preovladao obrazac „ukočenosti od straha“. Pored toga, oni su i sami, pozivajući se na naučne radove iz nekoliko zemalja, za svrhu izveštaja o ovom slučaju, sproveli istraživanje. Proučili su sve slučajeve mladih žena uzrasta od 14 do 20 godina koje su učestvovale u dva specijalizovana programa lečenja žrtava silovanja u Bugarskoj u periodu 1996–2001, a koje su tvrdile da su bile silovane.  Isključili  su  slučajeve  koji  su  bili  sasvim  drugačiji  od  slučaja  podno siteljke  predstavke.  Na  kraju  su  izdvojili  dvadeset  pet  slučajeva,  od  kojih  se  u dvadeset  i  četiri  slučaja  žrtve  nisu  žestoko  opirale,  već  su  reagovale  pasivnim potčinjavanjem.
II RELEVANTNO DOMAĆE PRAVO I PRAKSA 

Shodno članu 151 stav 1 Krivičnog zakonika, seksualni odnos s oso bom mlađom od 14 godina se smatra kažnjivim krivičnim delom (silovanje ma loletnog lica). U ovakvim slučajevima, pristanak se ne smatra za valjanom odbranom.
Isto tako,  pristanak  žrtve  koja  je  starija  od  14  godina  je  irelevantan ako ona ne shvata „suštinu i značenje onog što se dešava“ (čl. 151 st. 2 Zakoni ka). Ova odredba se primenjivala u slučajevima kada žrtva nije shvatala značenje onog što joj se dogodilo zbog mentalnog poremećaja (vidi presudu br. 568 od 18. avgusta 1973. godine, predmet br. 540/73, Vrhovni sud–I).
Član 152 stav 1 Krivičnog zakonika definiše silovanje kao:  
„seksualni odnos sa ženom

(1) koja nije u stanju da se odbrani, u slučaju kada nije dala pristanak;

(2) koja je na to bila primorana primenom sile ili pretnji;

(3) koju je počinilac učinio bespomoćnom.“

Iako je odsustvo pristanka eksplicitno pomenuto samo u prvoj tački, Vrhovni sud je smatrao da je taj element inherentan odredbi u celini (vidi gore pomenutu presudu br. 568).
Prema sudskoj  praksi,  svaka  od  tri  tačke  člana  152,  stav  1  se  može primenjivati samo alternativno, pošto se svaka odnosi na različito činjenično sta nje. Vrhovni sud je stao na stanovište da se ne može generalno pozivati na dve ili sve tri tačke člana (vidi presudu br. 247 od 24. aprila 1974. godine, predmet br. 201/74, Vrhovni sud–I; presudu br. 59 od 19. maja 1992. godine, predmet br. 288/90, Vrhovni sud–I; i mnoge druge).
Prema tome, optuženo lice se može proglasiti krivim samo ako se utvrdi da je imalo  seksualni  odnos  sa  ženom  pod  okolnostima  koje  su  obuhvaćene jednom od ove tri tačke.
Prva i treća tačka se tiču određenih faktičkih situacija kada je žrtva bespomoćna u momentu seksualnog odnosa. Treća tačka se odnosi na slučajeve kada počinilac dovodi žrtvu u stanje bespomoćnosti pre silovanja, dok se prva tačka odnosi na slučajeve kada počinilac iskorišćava već postojeću bespomoćnost žrtve.
Sudovi su rekli da je žrtva bespomoćna („nesposobna da se sama bra ni“ ili „da je dovedena u stanje bespomoćnosti“) samo u situacijama kada nije sposobna da fizički pruži otpor usled invaliditeta, starosti ili bolesti (vidi presu du br. 484 od 29. jula 1983. godine, predmet br. 490/83, i gore pomenutu presu du br. 568), usled upotrebe alkohola, lekova ili narkotika (vidi presudu br. 126 od 11 aprila 1977. godine, predmet br. 69/77, Vrhovni sud–II).
Druga tačka  se  primenjuje  kod  svih  ostalih  slučajeva  navodnog silovanja. Tako, ako se ne ukaže na postojanje bilo kakvih posebnih okolnosti kao što je stanje bespomoćnosti žrtve, istraga o navodnom silovanju bi trebalo da ustanovi da li je žrtva bila primorana ili nije na seksualni odnos primenom sile ili pretnjama.
U sudskoj praksi i pravnoj teoriji uobičajeno je stanovište da je silovanje prema drugoj tački člana 152, stav 1 Krivičnog zakonika krivično delo u „dva koraka“‘ odnosno, počinilac prvo primenjuje silu ili pretnju nad žrtvom, a zatim vrši akt penetracije.
Strane u postupku su dale svoja mišljenja o značenju reči „primena sile i pretnji“, kao i njihovog tumačenja u praksi (vidi dole stavove 113, 122 i 123).
Vrhovni sud je smatrao da odsustvo pristanka treba izvesti iz činjenice da je utvrđena jedna od situacija koje su obuhvaćene tačkama člana 152  stav 1, ili na osnovu stanja bespomoćnosti žrtve ili iz činjenice da je primenjena fizička ili psihička sila (vidi gore pomenutu presudu br. 568)
U jednom slučaju, Vrhovni sud je rekao da se pod „silom“ ne podrazu meva samo direktno nasilje, već i situacija u kojoj žrtva ne nalazi drugo rešenje već se, iako  protiv  svoje  volje,  potčini  (vidi  presudu  br.  520  od  19.  jula  1973. godine, predmet br. 414/73). U tom konkretnom slučaju počinilac je nakon što je iskazao želju za bliskim odnosom sa žrtvom, svojim ponašanjem u periodu od dva ili tri dana (prateći je i pokušavajući da je grli i ljubi), ušao u sobu, zaključao vrata i rekao joj da se skine. Ona je odbila, pa je počinilac pokušao da joj raširi noge. Shvativši da nema drugog izbora, žrtva je otvorila prozor i skočila zadobiv ši tešku telesnu povredu. Počinilac je osuđen za pokušaj silovanja koje je dovelo do teške telesne povrede.
Zauzimajući stanovište da je to pitanje stvar sudskog tumačenja, pravni stručnjaci nisu dali detaljnije tumačenje situacija u kojima se može utvrditi pri sustvo prinude usled primene sile ili pretnje (Al, Stoynov), Наказателно право, Особена част, 1997;  A.  Girginov,  Наказателно  право,  Особена  част,  2002). Jedan stručnjak je rekao da je odsustvo pristanka žrtve suštinska karakteristika silovanja i da tri tačke člana 152 stav 1 Krivičnog zakonika obuhvataju različite situacije gde ne postoji pristanak žrtve. Pored toga, on napominje da se u prošlim vekovima tražio dokaz o žestokom fizičkom opiranju žrtve, ali da je danas ovo stanovište prevaziđeno. Bez pozivanja na sudsku praksu, on je bio mišljenja da danas nije potrebno ništa više od utvrđivanja nesumljivog otpora kao dokaza da žrtva nije dala svoj pristanak. (N. Antov, Проблеми на изнасилването, 2003).
Prema članu 152 stav 1 Krivičnog zakonika, za krivično delo silovanja žene od strane muškarca može se izreći kazna zatvora u trajanju od dve do osam godina. U vreme izvršenja ovog dela, prema članu 157 stav 1 Krivičnog zakonika za slučajeve prisilnog seksualnog odnosa s osobom istog pola bila je predviđena kazna zatvora u trajanju od jedne do pet godina. Zaprećena kazna prema ovoj odredbi je 2000. godine izmenjena i izjednačena s kaznom koja se izriče u sluča jevima silovanja prema članu 152 stav 1 i sada je to kazna zatvora u trajanju od dve od osam godina.
U vreme izvršenja ovog dela minimalna starosna granica za svojevolj no stupanje u seksualne odnose s osobom istog pola je bila 16 godina starosti (čl. 157 st. 2 Zakonika). Ta granica je snižena na 14 godina starosti 2002. godine. 
III. RELEVANTNO UPOREDNO I MEĐUNARODNO PRAVO I PRAKSA

A. Odredbe koje se odnose na silovanje u zakonima pojedinih evropskih država 

U pravnim  sistemima  jednog  broja  evropskih  država,  silovanje  i seksualni  napad  su  „rodnoneutralna“  krivična  dela,  dok  u  drugim  zemljama silovanje može da počini samo muškarac u odnosu na ženu.
U većini država donja starosna granica za dobrovoljno stupanje u sek sualne odnose je 14, 15 ili 16 godina. U nekim zemljama postoji različita donja starosna granica za dobrovoljno stupanje u seksualne odnose bez penetracije i za odnose s penetracijom, kao i različite kazne zavisno od uzrasta žrtve. Pristup ovom problemu se razlikuje od države do države.
Član 375 stavovi 1 i 2 belgijskog Krivičnog zakonika (na koji se poziva Interights), kako je izmenjen 1989. godine, glasi: 
„Svaki  čin  seksualne  penetracije,  bez  obzira  na  oblik  i  prirodu  tog  čina, počinjen  nad  licem  koje  nije  dalo  svoj  pristanak  predstavlja  krivično  delo silovanja.

Posebno, ne postoji pristanak kada je čin nametnut nasiljem, prinudom ili lukavstvom,  ili  ako  je  takav  čin  moguć  zbog  psihičkog  ili  fizičkog  invaliditeta žrtve“. 

Član 241 stav 1 Krivičnog zakonika Češke (Zakon br.140/1961, u iz menjenom obliku) predviđa: 
„Lice koje prinudi drugog na čin seksualne penetracije ili na sličnu seksual nu radnju nasiljem ili pretnjom nasiljem, ili koje zloupotrebi bespomoćnost žrtve podleže kazni zatvora u trajanju od dve do osam godina“. 

Poglavlja 216 (1) i 217 danskog Krivičnog zakonika (na koga se poziva yainteresovana strana) predviđa: 
„Svako lice koje primora drugo lice na seksualni odnos nasiljem ili pretnjom nasiljem smatra se krivim za silovanje i podleže kazni zatvora u trajanju ne više od osam godina. Stavljanje drugog lica u položaj u kojem ono nije sposobno da pruži otpor smatraće se jednakom nasilju...“

„Svako lice koje nezakonitom prinudom ima seksualni odnos (shodno po glavlju 26 ovog zakona), a koja ne predstavlja nasilje ili pretnju nasiljem, podleže kazni zatvora u trajanju od ne više od četiri godine“. 

Poglavlje 20, odeljci 1 i 3, finskog Krivičnog zakonika (kako je izmenjen 1998. godine) predviđa: 
„Član 1: Silovanje

(1)  Svako  lice  koje  prinudi  drugo  lice  na  seksualni  odnos  nasiljem  ili pretnjom nasiljem biće osuđeno na kaznu zatvora od najmanje jedne, a najviše šest godina.

(2)  Smatraće  se  krivim  za  silovanje  svako  lice  koje  iskoristi  nesposobnost drugog  lica  da  se  brani  i  ima  s  njim/njom  seksualni  odnos,  pošto  ju/ga  je onesvestio,  ili  prouzrokovao/la  kod  žrtve  stanje  nesposobnosti  usled  straha  ili nekog sličnog razloga....“

Poglavlje 3: Prinuda na seksualni odnos

(1) Ako se utvrdi da je silovanje, u smislu niskog nivoa prinude ili pretnje i  drugih  pojedinosti  dela,  počinjeno  pod  olakšavajućim  okolnostima,  počinilac krivičnog  dela  biće  osuđen  za  prinudu  na  seksualni  odnos  kaznom  zatvora  u trajanju od najviše tri godine.

(2) Svako lice koje prinudi drugo lice na seksualni čin nekom drugom pret njom  od  one  iz  člana  1  (1)  gore,  smatraće  se  krivim  za  prinudu  na  seksualni odnos“.

Članovi 222–223 i 225–227 francuskog Krivičnog zakonika predviđaju sledeće:
„Seksualna  agresije  je  svaki  seksualni  napad  izvršen  nasiljem,  prinudom, pretnjom ili prepadom“.

„Svaki čin seksualne penetracije, ma koje prirode, počinjen nad drugim licem nasiljem, prinudom, pretnjama ili prepadom smatraće se silovanjem. Za krivično delo silovanja predviđena je kazna zatvora u trajanju od petnaest godina.

„Seksualni čin izvršen od strane punoletnog lica nad maloletnim licem mla đim od 15 godina, bez primene sile, prinude, pretnji i prepada kazniće se kaznom zatvora u trajanju od pet godina i novčanom kaznom u iznosu od EUR 75.000.“ 

Sledeće informacije o sudskoj praksi u Francuskoj se mogu dobiti iz uvažene publikacije JurisClasseur (2002): 
(i)   U praksi izrazi „nasilje, prinuda, pretnja ili prepad“ imaju široko zna čenje. Na primer, u jednom predmetu je navedeno da činjenica da je žrtva molila počinioca da prestane, bez daljeg opiranja, pri čemu je prethodno pristala da uđe u njegov automobil i da je ljubi, bila do voljna da se utvrdi postojanje krivičnog dela silovanja (presuda Ka sacionog  suda,  krivično  odeljenje  („Cass.  crim.“),  od  10.  jula  1973. godine, Bulletin Criminel („Bull. crim.“) br. 322; Revue de Science Cri minelle, 1974, str. 594, zapažanja Levasera (Levasseur); vidi i suprotno stanovište, Crim., od 11. oktobra 1978. godine, Dalloz 1979. IR, 120). Odbijanje žrtve se može izvesti iz okolnosti, kao što su paralizirajući šok, usled čega žrtva nije bila u stanju da protestuje ili pobegne (Cass. crim., 13. mart 1984. godine, Bull. crim. br. 107).

(ii)  „Prepad“ postoji kada žrtva nije u stanju dâ slobodno da svoj prista nak usled fizičkog ili psihičkog invaliditeta (Cass. crim., 8. jun 1984, Bull. crim. br. 226), ili je u posebnom psihičkom stanju, uključujući i depresiju, slabost ili jednostavno uznemirenost (Cass. crim., 12. novembar 1997. godine, JurisData br 2000–005087; Apelacioni sud u Parizu, 30. mart 2000. godine, JurisData br. 2000–117239), ili kada se počinilac koristi lukavstvom da bi prevario žrtvu u odnosu na stvar nu situaciju (Cass. crim., 14. april 1995. godine, JurisData br. 1995–002034).

(iii) Po mišljenju sudova postoji „prepad“, pa shodno tome i silovanje, kada je  žrtva  toliko  mlada  da  ne  razume  koncept  seksualnosti  i  prirodu radnji kojima je izložena (Cass. crim., 11. jun 1992. godine, Bull. crim. br. 228; Apelacioni sud u Limonu, 5. april 1995. godine, JurisData br. 1995–042693; Apelacioni sud u Parizu, 14. novembar 2000. godine, JurisData br. 2000–134658). Međutim, u nekim drugim predmetima tvrdilo se da se samo na osnovu uzrasta žrtve, u načelu, i bez dodat nih elemenata ne može utvrditi postojanje „prepada“ (Cass. crim., 1. mart 1995. godine, Bull. crim. br. 92). 

Relevantni deo člana 177 (seksualna prinuda, silovanje) Krivičnog zakonika Nemačke glasi: 
„1. Svako ko prinudi drugo lice

(1)   silom,

(2)   pretnjom neposredne opasnosti po život ili sakaćenjem, ili

(3)   koristeći situaciju u kojoj je žrtva bespomoćna i prepuštena na milost počiniocu  da  pristane  na  seksualnu  radnju  koju  izvršava  počinilac  ili treće lice, ili da obavlja te radnje počiniocu ili trećem licu, kazniće se zatvorom u trajanju od najmanje godinu dana“. 

Član 197 stav 1 Krivičnog zakonika Mađarske (Zakon br. 4 iz 1978) predviđa: 
„Lice koje nasilnim činom ili direktnom pretnjom po život ili telo primora drugu osobu na seksualni odnos, ili koristi nesposobnost druge osobe da se brani ili da izrazi svoju nespremnost da ima seksualni odnos, smatraće se krivim za teš ko krivično delo koje podleže kazni zatvora u trajanju od dve do osam godina.“ 

Član 2 (1) (silovanje) Krivičnog zakonika Irske iz 1981. godine i član 9 Krivičnog zakona (silovanje) (amandman) iz 1990. godine (na koji se poziva Interights) predviđa: 
„Muškarac je počinio delo silovanja ako je (a) imao seksualni odnos sa že nom koja u vreme seksualnog odnosa na njega nije pristala (b) u slučaju da zna da ona ne pristaje svojom voljom na seksualni odnos ili ne mari za to da li je ona pristala ili ne.“

„Ovim se utvrđuje da u odnosu na krivično delo koje se sastoji od, ili obu hvata izvršenje seksualnog čina nad licem koje nije dalo pristanak, svaki propust ili omaška da to lice pruži otpor takvom činu, samo po sebi ne predstavlja prista nak na tu radnju“. 

Član 180 stav 1 slovenačkog Krivičnog zakonika glasi: 
„Svako ko primorava osobu istog ili suprotnog pola na seksualni odnos si lom ili pretnjom neposrednog napada na život i telo biće osuđen na kaznu zatvo ra u trajanju od jedne do deset godina.“

Član 1 (1) Zakona o seksualnim prekršajima Ujedinjenog Kraljevstva iz 1976. godine (amandman), kako navodi Interights, predviđa: 
„Muškarac  je  počinio  delo  silovanja  ako  je  (a)  imao  seksualni  odnos  sa ženom koja u vreme seksualnog odnosa na njega nije pristala (b) u slučaju da zna da ona ne pristaje svojom voljom na seksualni odnos ili ne mari za to da li je ona pristala ili ne.“

B. Preporuka (2002)5 Komiteta ministara Saveta Evrope o zaštiti žena od nasilja 

Komitet ministara preporučuje da svaka država članica usvoji i pri meni, na način koji je najprimereniji za okolnosti u toj zemlji, niz mera u borbi protiv nasilja nad ženama. Stav 35 priloga uz Preporuku utvrđuje da, u oblasti krivičnog prava, svaka država članica treba, između ostalog, da: 
„– kazni svaki seksualni čin koji je izvršen nad licima koja nisu dala svoj pristanak, čak i kada žrtva ne pokaže nikakve znake otpora;

– kazni svaku zloupotrebu položaja od strane počinioca, a posebno punoletne osobe visàvis deteta.“

C. Međunarodni krivični sud za bivšu Jugoslaviju 

U predmetu Tužilaštvo protiv Anta Furundžije (predmet br. IT–95–17/1–T, presuda od 10. decembra 1998. godine), u smislu pitanja da li se može, prema međunarodnom pravu, prisilna oralna seksualna penetracija okarakterisati kao silovanje, sudsko veće je dalo sledeće relevantne napomene o silovanju prema međunarodnom krivičnom pravu: 
„Sudsko veće ukazuje na neosporno stanovište ... da je silovanje čin prinude: to znači da je delo učinjeno „primenom sile ili pretnjama prinude protiv žrtve ili trećeg lica, bilo da su te pretnje eksplicitne ili implicitne ali koje izazivaju razu man strah kod žrtve da će on, ona ili treće lice biti predmet nasilja, zatvaranja, zastrašivanja ili psihičke represije...

...sve  jurisdikcije  koje  je  sudsko  veće  razmataralo  zahtevaju  element  sile, prinude,  pretnje  ili  delovanje  bez  pristanka  žrtve:  pojmu  „sila“  dato  je  široko tumačenje tako da obuhvata zloupotrebu bespomoćnosti žrtve.“

Sudsko veće je definisalo silovanje kao: 
„seksualnu penetraciju ... pod prinudom ili silom ili pretnjom protiv žrtve ili trećeg lica.“ 

Konstatujući da pojmovi „prinuda“, „sila“ ili „pretnja silom“ u defi nicijama u predmetu Furundžija nisu bili namenjeni za usko tumačenje, sudsko veće je u jednom drugom predmetu (Tužilaštvo protiv Kunarca, Kovača i Vukovića, predmet br. IT–96–23, presuda od 22. februara 2001. godine) reklo:
„Tvrdeći da relevantni čin seksualne penetracije čini silovanje samo ako je praćeno  prinudom  ili  silom  ili  pretnjom  silom  protiv  žrtve  ili  trećeg  lica,  defi nicija u predmetu Furundžija ne ukazuje na druge činioce koji mogu dovesti do seksualne penetracije za koju nije data saglasnost i koja se vrši protiv volje žrtve, što predstavlja ... kako se obrazlaže niže, po mišljenju ovog sudskog veća, tačan delokrug ovog aspekta definicije u međunarodnom pravu.

....osnovno načelo koje je zajednički (za nacionalne pravne sisteme koji su proučeni) jeste da seksualna penetracija predstavlja silovanje ako zaista nije bila dobrovoljna ili je bila bez pristanka žrtve... Sila, pretnja silom i prinuda su sva kako relevantne konsideracije u brojnim pravnim sistemima, ali pun opseg (re levantnih)  odredaba  ....ukazuju  da  stvarni  zajednički  imenitelj  koji  ujedinjuje različite sisteme može biti veći i sveobuhvatniji osnovni princip sankcionisanja kršenja seksualne autonomije.“ 

U predmetu Kunarac, Kovač i Vuković, naoružani vojnici su u oku piranoj zoni odveli muslimansku devojku u zgradu koja je služila kao vojni štab. Pošto su je dva vojnika tamo silovali, odvedena je u sobu gde je sama inicirala seksualni kontakt s glavnokomandujućim oficirom, optuženim Kunarcem. Sud sko veće je konstatovalo da su vojnici rekli žrtvi da bi trebalo da seksualno za dovolji komandanta ili rizikuje život. Zbog toga, ne može se smatrati da žrtva „nije  slobodnom  voljom  pristala  na  seksualni  odnos  s  Kunarcem  [s  obzirom] da je bila zarobljena i strahovala za svoj život. Sudsko veće je odbacilo odbranu Kunarca da nije znao da je žrtva inicirala seksualni odnos s njim zog toga što se bojala za svoj život. Sudsko veće je zaključilo da čak i da Kunarac nije čuo pret nje drugih vojnika, nije mogao biti „zbunjen“ ponašanjem žrtve, imajući u vidu opšti kontekst u ratnoj situaciji, a posebno specifično delikatnu situaciju u kojoj su se muslimanske devojke nalazile u toj oblasti.
U smislu gornjih činjenica, sudsko veće je iznelo sledeća zapažanja u vezi elemenata silovanja prema međunarodnom pravu:
 „Osnovno načelo koje je zaista zajedničko za [proučene] pravne sisteme jeste da treba kažnjavati teška kršenja seksualne autonomije. Seksualna autonomije se povređuje kad god lice koje je predmet radnje za koju nije dalo pristanak slobod nom voljom ili na drugi način nije dobrovoljni učesnik u toj radnji.

„U praksi, odsustvo iskrenog i slobodno izraženog pristanka ili dobrovoljnog učešća se može dokazati postojanjem raznih drugih činilaca koji su nabrojani u drugim jurisdikcijama – kao što su sila, pretnje silom, ili iskorišćavanje lica koje nije u stanju da pruži otpor. Jasan pokazatelj da ovakvi činioci negiraju postojanje pravog pristanka nalazi se u onim jurisdikcijama u kojima je odsustvo saglasnosti element silovanja i gde je eksplicitno definisano da pristanak ne postoji kada [su prisutne] činjenice kao što je primena sile, nesvest, nesposobnost žrtve da pruži otpor ili kada počinilac pogrešno protumači situaciju.

...prinuda, sila ili pretnja silom [se ne smeju] usko tumačiti ... posebno pri nuda bi morala da obuhvati ukupno ponašanje kojim se poriče saglasnost...

U svetlu gornjih razmatranja, sudsko veće je mišljenja da actus reus krivič nog dela silovanja u međunarodnom pravu čini .... seksualna penetracija ...kada se dešava bez saglasnosti žrtve. Za ovu svrhu, saglasnost mora biti dobrovoljno izražena, data slobodnom voljom žrtve, koja se procenjuje u kontekstu postojećih okolnosti. Mens rea je namera da se izvrši seksualna penetracija i svest o tome da se ona vrši bez saglasnosti žrtve.“ 

U istom predmetu, po žalbi koju su uložili počinioci a koja se, iz među ostalog, zasnivala  na  argumentu  da  nema  silovanja  bez  primene  sile  ili pretnje silom i „stalnog“ ili „stvarnog“ otpora žrtve, Apelaciono veće je u svojoj presudi od 12. juna 2002. godine izjavilo: 
„To što podnositelji žalbe drsko tvrde da ništa osim kontinuiranog otpora ne može ukazati počiniocu na to da njegovi nasrtaji nisu poželjni, pravno je pogrešno i po činjenicama apsurdno.

Drugo, u odnosu na ulogu sile u definisanju silovanja, Apelaciono veće je izjavilo da se čini da je sudsko veće odstupilo od ranijih definicija krivičnog dela silovanja datih od strane Suda. Međutim, objašnjavajući svoju usredsređenost na nepostojanje pristanka kao conditio sine qua non silovanja, sudsko veće ne odbacuje raniju praksu Suda, već pokušava da objasni odnos između sile i pristanka. Primena sile ili pretnja silom su jasan dokaz nepostojanja pristanka, ali sila nije silovanje per se. Sudsko veće je posebno htelo da objasni da postoje „faktori (pored  sile)  koji  mogu  da  dovedu  do  čina  seksualne  penetracije  na  koji  žrtva  nije pristala ili u kojem žrtva ne učestvuje dobrovoljno. Usko usredsređivanje na silu ili pretnju silom može dovesti do toga da počinioci izbegnu odgovornost za seksualnu radnju na koju druga strana nije pristala, koristeći okolnosti prinude bez primene fizičke sile...

U najvećem broju slučajeva, podnosioci žalbe u ovom predmetu, su bili osuđeni za silovanja žena koje su de facto držane u vojnim objektima, zatvorima i stanovima koji su se vodili kao stanovi vojnika. Najstrašniji aspekt je činjenica da su žrtve smatrane legitimnim seksualnim plenom njihovih otmičara.

Žene je silovalo više počinilaca i to toliko često da je to skoro nezamislivo. (Žene koje su u početku tražile pomoć ili pružale otpor bile su izložene još većoj brutalnosti). Takva pritvaranja ukazuju na okolnosti koje su toliko prisilne da ne giraju svaku mogućnost pristanka.“ 

D. Komitet Ujedinjenih nacija za eliminisanje diskriminacije prema ženama 

Komitet je u svojoj Opštoj preporuci od 19. i 29. januara 1992. godine o nasilju prema ženama dao sledeću preporuku u stavu 24: 
„(a) Države ugovornice bi trebalo da preduzmu odgovarajuće i delotvorne mere za prevazilaženje svih oblika nasilja zasnovanih na polu i rodu, bilo da je to javni ili privatni čin.

(b) Države ugovornice treba da obezbede da zakonima protiv ...zlostavljanja, silovanja, seksualnog napada, i drugog nasilja koje se zasniva na polu i rodu, pruži adekvatna zaštita svih žena, kao i da se poštuje njihov integritet i dostojanstvo...“

PRAVO

I NAVODNA KRŠENJA ČLANOVA 3, 8 i 13 KONVENCIJE 

Podnositeljka predstavke se žalila da bugarsko zakonodavstvo i praksa ne pružaju delotvornu zaštitu od silovanja i seksualnog zlostavljanja, s obzirom da su krivični postupci pokretani samo u slučajevima kada su žrtve pružale otpor, kao i da nadležni organi nisu na efikasan način istražili događaje od 31. jula i 1. avgusta 1995. godine. Prema njenom mišljenju to predstavlja kršenje pozitivnih obaveza od strane  države  da  štiti  fizički  integritet  pojedinca  i  njegov  privatni život, kao i da obezbedi delotvorne pravne lekove u tom smislu.
Relevantne odredbe Konvencije glase:
Član 3

„Niko  ne  sme  biti  podvrgnut  mučenju,  ili  nečovečnom  ili  ponižavajućem postupanju ili kažnjavanju.“

Član 8 stav 1

„Svako ima pravo na poštovanje svog privatnog ... života.“

Član 13

„Svako kome su povređena prava i slobode predviđeni ovom Konvencijom ima pravo na delotvoran pravni lek pred nacionalnim vlastima, bez obzira jesu li povredu izvršili lica koja su postupala u službenom svojstvu.“

A. Podnesci stranaka

1. Podnositeljka predstavke 

Podnositeljka predstavke  je  bila  mišljenja  da,  u  slučajevima  silovanja, domaće pravo i praksa treba da utvrde postojanje ili odsustvo pristanka na seksualni odnos na osnovu svih relevantnih činjenica. Prema njenom mišljenju, pravni okvir i praksa koji zahtevaju da se pruži dokaz o fizičkom otporu od stra ne žrtve nisu adekvatni, pa tako neka silovanja ostaju nekažnjena.
Podnositeljka predstavke se pozvala na mišljenje stručnjaka koje je podnela (ističući da  većina  dece  i  mladih  koji  su  žrtve  silovanja  doživljavaju pasivne  psihičke  reakcije  panike  –  videti  gore  stavove  69–71),  kao  i  na  razvoj međunarodnog i uporednog pravu vezan za elemente krivičnog dela silovanja.
Podnositeljka predstavke  je  dala  svoju  analizu  bugarskog  zakona i  prakse  koji  se  tiču  silovanja  i  seksualnog  zlostavljanja.  Podnela  je  sledeće argumente: 
(i)   Prema praksi bugarskih istražnih organa i organa gonjenja, krivični postupak za silovanje je moguć samo ako prostoje dokazi o primeni fizičke  sile  i  fizičkom  otporu.  U  odsustvu  tih  dokaza,  dolazi  se  do zaključka o pristanku na seksualni odnos.

(ii)  Pošto odluke istražnog organa i tužioca nisu bile javno dostupne, nije bilo moguće podržati gornju tvrdnju direktno uz pomoć analize nekog drugog slučaja iz sudske prakse; one su se mogle naći u relevantnim predmetima,  a  nije  postojao  ni  sistem  klasifikacije,  izveštavanja  ili analiza  koji  bi  mogli  da  posluže  kao  osnov  za  analizu.  Pored  toga, praksa  osporavanja  se  ne  bazira  na  pisanim  instrukcijama,  već  na institucionalnoj tradiciji i kulturi.

(iii) S  obzirom  na  postojeću  politiku  da  organi  gonjenja  ne  podižu optužnicu kada ne postoje dokazi o primeni sile i fizičkom otporu, predmet i nije mogao da se rešava na sudu.

(iv)  Ipak,  pregledom  izveštaja  o  presudama  Vrhovnog  suda  i  Vrhovnog kasacionog suda (nije bilo izveštaja o presudama sudova niže instance) dolazi se do posrednog dokaza o vrsti slučajeva koje organi gonjenja verovatno  prosleđuju  sudu.  Podnositeljka  predstavke  je  istražila  sve presude u predmetima silovanja i podnela primerke dvadeset i jedne presude za koje je njen advokat smatrao da su relevantne.

(v)   Skoro svi prijavljeni slučajevi su se odnosili na silovanje u kojima je primenjena značajna fizička sila i/ili pretnje. Ti slučajevi su uglavnom uključivali  sledeće  nasilne  radnje:  odvlačenje  žrtve  iz  automobila  u kuću i njeno zatvaranje; cepanje odeće i udaranje; zadavanje udaraca u glavu, šutiranje; davljenje žrtve; izazivanje potresa mozga i preloma nosa; ili udaranje koje izaziva veliko krvarenje. U nekoliko slučajeva žrtvi se pretilo nasiljem i drugim posledicama. U tri slučaja, žrtve su ili pokušale ili izvršile samoubistvo. 

Proučavanje predmeta je ukazalo na samo dva slučaja u kojima se mogao uočiti  širi,  za  sam  kontekst  vezan,  pristup.  U  jednom  slučaju  nastavnik,  posle pokušaja da flertuje s učenicom, primorao ju je na seksualni odnos više puta u određenom vremenskom periodu, preteći joj nasiljem i negativnim posledicama po nju u školi. Vrhovni sud je, u ovom slučaju, utvrdio da je bilo ponovljenih radnji  silovanja  primenom  pretnji,  kao  i  da  je  žrtva  vremenom  dovedena  u stanje psihičke zavisnosti. U drugom slučaju, četrnaestogodišnju devojčicu koja je bolovala od epilepsije i bila mentalno retardirana je silovao poznanik njene porodice;  sudovi  su  konstatovali  da  je  devojčica  pružala  slab  otpor  (pokušala je  da  ustane  nakon  što  ju  je  počinilac  gurnuo  na  pod),  ali  su  zaključili  da  je taj  „stepen  otpora“,  posmatrano  u  kontekstu  uzrasta  i  zdravlja  devojčice,  bio „dovoljan da pokaže devojčicinu nespremnost na seks“.

Podnositeljka predstavke   je   podnela   kopiju   pisma   bugarskog psihoterapeutkinje koja radi sa žrtvama seksualnog nasilja u kome kaže da, prema njenom iskustvu, organi gonjenja podižu optužnicu samo u slučajevima kada je napadač  nepoznat  žrtvi,  u  slučaju  teže  povreda  i  u  slučaju  kada  ima  svedoka. Prema  mišljenju  podnositeljke  predstavka,  to  potvrđuje  njene  tvrdnje  da  se  u praksi  predominanto  zaključuje  da  postoji  pristanak  žrtve  ako  nema  dovoljno dokaza o pružanju otpora.
Pored toga, ona je izjavila da postavivši minimalnu starosnu granicu od 14 godina za stupanje u seksualne odnose uz pristanak, i ograničavanjem na gonjenje iskuljučivo slučajeva silovanja gde je žrtva pružila žestok otpor, organi nisu dovoljno zaštitili decu od silovanja.
Podnositeljka predstavke je tvrdila da su, u njenom slučaju, tužioci dali neprimereno velik značaj odsustvu fizičkog nasilja i da nisu uzeli u obzir činjenicu da do tada, sa 14 godina, nikada nije samostalno donosila važne odlu ke, a posebno ne pod pritiskom. Tužioci nisu uzeli u obzir činjenicu da je malo verovanto da bi četrnaestogodišnja devojčica, koja do tada nije imala seksualne odnose, pristala na seks s dva muškarca zaredom.
Dalje, istraga nije bila temeljna i kompletna. Nije istraženo najvažnije pitanje vremenskih intervala u kretanju tri muškarca i podnositeljke predstavke sporne noći – čime bi se mogla dokazati tvrdnja da oni nisu bili u restoranu po sle silovanja kraj jezera. Zanemarena su protivrečnosti u dokazima. Nije utvrđe no ko je bio u policijskoj patroli koja ih je nakratko zaustavila na putu ka jezeru. Istražni organ je prihvatio da je svedočenje navodnih počinilaca istinito, kao i svedoka koje su oni  predložili, i  nije  proverovao ili  je  ignorisao  iskaze  drugih svedoka, kao i izjavu podnositeljke predstavke o događanjima te noći.
Prema mišljenju podnositeljke predstavke, posmatrano u kontekstu svih relevantnih činjenica, njeno jasno i dosledno svedočenje da je preklinjala P. da prestane i da ga je gurala od sebe sve dok joj nije zavrnuo ruke, kao i njena izjava o tome da je osećala veliku uznemirenost – razumno u datim okolnosti ma – trebalo je da vode gonjenju i kažnjavanju počinilaca samo da se primenilo tačno tumačenje „silovanja“ u skladu s pozitivnim obavezama Države prema čla novima 3, 8 i 13 Konvencije.
2. Država 

Zastupnici države  su  izjavili  da  je  istraga  bila  temeljna  i  efikasna. Prema njima, preduzeti su svi mogući potrebni koraci: saslušano je sedamnaest lica, neki od njih i više puta, imenovani su veštaci iz oblasti psihijatrije i psi hologije, svi aspekti slučaja su istraženi. Država je stoga bila mišljenja da je u potpunosti osnovan zaključak nacionalnih organa da su P. i A. delovali na osno vu  pretpostavke  da  postupaju  uz  pristanak  podnositeljke  predstavke.  Posebno, državni organi su zasnovali svoj stav na osnovu svih dokaza o događajima koji su se odigrali 31. jula i 1. avgusta 1995. godine, kao na saznanjima o ponašanju podnositeljke predstavke. Pored toga, podnositeljka predstavke je izašla s P. na kon spornih događanja i svedoci su izjavili da je njena majka pokušala da iznudi novac od P. i A. u zamenu da odustane od tvrdnji o silovanju.
Prema izjavama Države, činjenice iz ovog slučaja se, prema tome, ne mogu odnositi na pitanje zaštite integriteta ličnosti niti na zlostavljanje, pa shod no tome, ne može se govoriti o pozitivnim obavezama na osnovu članova 3 i 8 Konvencije.
Država je smatrala, da, u svakom slučaju, bugarski zakon i praksa u slučajevima silovanja, kao  i  njihova  primena  u  ovom  predmetu  ne  predstavlja povredu pozitivnih obaveza iz Konvencije.
Opisujući domaće  pravo  i  praksu,  u  svojim  prvobitnim  podnesci ma, u fazi utvrđivanja prihvatljivosti predstavke, Država je izjavila da se dokaz o pruženom fizičkom otporu traži u slučajevima silovanja, štaviše, da je prema „međunarodnoj praksi, uključujući i francusku“ silovanje moguće samo između nepoznatih lica, dok je podnositeljka predstavke poznavala navodne počinioce.
U podnescima  u  fazi  merituma,  Država  je  ispravila  svoje  ranije tvrdnje  i  izjavila  da  je,  prema  bugarskom  zakonu,  odsustvo  pristanka  jedan od suštinskih elemenata za dokazivanje silovanja. Dokaz o odsustvu pristanka proističe iz dokaza koji ukazuju na to da je žrtva bila u bespomoćnom stanju ili da ju je počinilac doveo u takvo stanje, ili iz dokaza o fizičkom i psihičkom nasilju  od  strane  počinilaca.  Država  je  podnela  kopije  nekoliko  relevantnih presuda  Vrhovnog  suda.  Država  nije  osporavala  pouzdanost  analize  bugarske sudske prakse od strane podnositeljke predstavke.
U slučaju podnositeljke predstavke – Država je tvrdila – da, nakon detaljne i nepristrasne istrage organi nisu ustanovili onoliko dokaza koliko bi bilo potrebno da se utvrdi da je krivično delo silovanja izvršeno i koje treba krivično kazniti. S druge strane, podnositeljka predstavke je mogla da podnese građansku tužbu protiv navodnih počinilaca za naknadu štete. Podnositeljka predstavke bi morala da dokaže nezakonitost radnji počinilaca, ali ne bi se tražio dokaz o mens rea.
Na kraju, Država je izjavila da je podnositeljka predstavke imala na raspolaganju delotvorne krivične i građanske pravne lekove, kako je predviđeno članom 13 Konvencije.
3. Primedbe Interightsa

(a)  Opšte primedbe

Treće lice u postupku je izjavilo da je u poslednje dve decenije tradi cionalna definicija silovanja promenjena kako u jurisdikcijama kontinentalnog i precedentnog prava, tako i u međunarodnom pravu. Ovo je rezultat prome ne u shvatanju prirode ovog krivičnog dela i načina na koji ga žrtva doživljava. Istraživanja su pokazala da žene, a posebno maloletnice, često ne pružaju fizički otpor silovanju zbog parališućeg straha, ili zato što su želele da se na taj način zaštite od rastućeg nivoa sile koja se primenjivala nad njima.
Interights je  izjavio  da  je  reforma  zakonodavstva  o  krivičnom  delu silovanja odraz promene pristupa u odnosu na pristanak žrtve, s „istorijskog pri stupa“ na „pristup pravičnosti“. Silovanje je bilo krivično delo protiv autonomije žene i njegov suštinski element je bio nepostojanje pristanka žrtve. Ono što je podstaklo reforme zakonodavstva koje se odnosi na silovanje, bila je potreba da se jasno predvidi da za dokazivanje odsustva pristanka nije neophodno utvrditi da li je optuženi savladao fizički otpor žrtve.
Takva tendencija  je  imala  uticaja  na  promene  u  međunarodnom krivičnom  pravu.  Međunardni  krivični  sudovi  za  Ruandu  i  bivšu  Jugoslaviju su okarakterisali silovanje kao seksualnu penetraciju „u okolnostima u kojima se primenjuje prinuda“ ili radnje koje su izvršene „pod prinudom, uz primenu sile ili pretnji silom“. Ovaj pristup je prihvaćen i unet u Statut Međunarodnog krivičnog suda, kao i u nacrt njegovog Poslovnika. 
(b)  Podnesci o pravu nekoliko zemalja

Interights je podneo kao primer kopije izveštaja o relevantnom pravu u nekoliko evropskih i neevropskih zemalja, koje su pripremili profesori prava i stručnjaci, ili saradnici koji su učestvovali u istraživanjima. Saznanja i procene koji su u izveštajima sadržani mogu se sumirati na sledeći način: 
(i) Belgija

Spisak situacija iz člana 375 Krivičnog zakonika Belgije, kako je izme njen 1989. godine, u kojima nije bilo pristanka je sastavljen kako bi se očuvala sudska praksa od pre 1989. godine. Ovaj spisak situacija se ne smatra iscrpnim i može se proširivati, iako je jedan komentator bio suprotnog mišljenja.
U prošlosti, da bi se dokazalo silovanje, bilo je potrebno pružiti dokaz o dovoljno ozbiljnim i fizički nasilnim radnjama koje imaju za cilj da slome, parališu i unište otpor žrtve. Izmenama iz 1989. godine pojam „ozbiljna pretnja“ (koji je postojao u Krivičnom zakoniku od 1867) je zamenjen širim pojmom „prinuda“, koji obuhvata ne samo nečji strah za fizički integritet, već i bilo koji vid straha.
Danas se od tužioca traži da dokaže seksualnu penetraciju i odsustvo pristanka. Svi elementi koji mogu da dokažu nepostojanje pristanka se uzimaju u obzir, ali tužilaštvo će najčešće pokušati da dokaže prisustvo bar jednog činioca koji „negira postojanje  pristanka“,  kako  se  navodi  u  drugom  stavu  člana  375, odnosno postojanje nasilja, prinude, lukavstva ili invaliditeta.
Smatra se da je dokazano da ne postoji pristanak ako postoji dokaz da je pružen fizički otpor. Međutim, čak i kada nema dokaza o fizičkom nasilju ili pružanju fizičkog otpora, dovoljan je dokaz o postojanju prinude. Kod utvr đivanja da li je postojala prinuda ili ne, potrebno je proceniti sposobnosti žrtve (uzrast, stvarno stanje u vreme izvšenja dela).
Postoji razlika u minimalnom uzrastu za pristanak na seksualne rad nje svih vrsta (zakonom predviđene bludne radnje), s jedne strane i za radnje koje uključuju seksualnu penetraciju (obljuba maloletnog lica), s druge. Minimalna starosna granica za pristanak na seksualnu penetraciju je 14 godina, a minimalni uzrasti za pristanak na seksualne radnje svake vrste je 16 godina. Shodno tome, seksualni odnos s licem između 14 i 16 godina starosti kada ne postoje dokazi o nepostojanju pristanka kažnjavaće se kao zakonom kažnjive bludne radnje. U praksi, kada je žrtva uzrasta između 14 i 16 godina, daleko više ima optužbi za zakonom predviđene bludne radnje nego optužnica za silovanje. 
(ii) Danska 

Danas se pojam prinude shvata šire i ne ograničava se samo na pretnje teškim nasiljem.
Dokaz o odsustvu pristanka posebno je važan u slučajevima kada se optuženi i žrtva poznaju. Iako bi samo izgovoreno „ne“ trebalo da bude dovoljno da se shvati da nema pristanka, može biti veoma teško dokazati da je „ne“ ozbilj no shvaćeno i da je žrtva tako i mislila.
U predmetu iz 1982. godine, čovek koji je optužen za silovanje šesna estogodišnje devojke oslobođen je na osnovu toga što nije shvatio da odnos nije bio dobrovoljan. Optuženi je poveo devojku da se provozaju kombijem. Tvrdio je da je devojka želela da je odveze njenoj kući. Devojka je tvrdila da je ona bila primorana da prihvati ponudu da je odvede kući jer je optuženi uneo njen bicikl u kombi. Tokom vožnje optuženi je pričao o svojim seksualnim problemima i potrebama. Optuženi je shvatio činjenicu da mu je devojka dozvolila da priča o takvim temama kao prihvatanje i da je situacija vodila ka intimnom kontak tu. Žrtva se plašila da će on postati nasilan ako mu ona ne dozvoli da priča. U jednom momentu optuženi je zaustavio vozilo i tražio od nje da uđe u prtljaž nik, gde je i došlo do seksualnog odnosa. Optuženi je više puta pitao žrtvu da li pristaje ili ne. Žrtva je kasnije tvrdila da joj je stao mozak i da je bila uplašena. Prvostepeni sud je proglasio optuženog krivim smatrajući da devojka nije prista la, kao i da je optuženi delovao s namerom, s obzirom da je imao razloga da pita žrtvu za pristanak samo ako je sumnjao da ona pristaje na seksualni odnos. Međutim, Apelacionu sud je stao na stanovište da izjava optuženog da je pasivnost žrtve shvatio kao pristanak se ne može zanemariti i oslobodio ga. 
(iii) Irska 

Načelo da tužilaštvo mora da dokaže odsustvo pristanka, a ne postaja nje primene sile, dobro je poznato. Odsustvo pristanka je pitanje činjeničnog sta nja o čemu odlučuje porota, na osnovu svih relevantnih okolonosti i na osnovu uputstva sudije. U pogledu mens rea, optuženi ima mogućnost da se brani doka zivanjem postojanja „iskrenog uverenja“, tako da on ima pravo na oslobađajuću presudu ako dokaže da zaista nije znao da žrtva nije dala svoj pristanak. 
(iv) Ujedinjeno Kraljevstvo

Definicija silovanja u precedentnom pravu, pre 1976. godine, glasila je „nezakonit seksualni odnos sa ženom bez njenog pristanka, uz upotrebu sile, zastrašivanja i prevarom“. Ranije su se kao dokaz o upotrebi sile i pružanju otpora tražile telesne povrede.
Prema sadašnjem zakonu, posle 1976. godine, na tužilaštvu je da do kaže da žrtva nije dala svoj pristanak. Odsustvo pristanka je ključni element actus reus. Teret dokazivanja je na tužilaštvu. Ne postoji zakonska definicija pristanka ili odsustva istog. „Nije bilo pristanka“ je pitanje činjeničnog stanja o kojem od lučuje porota poštujući instrukcije sudije. U vodećem predmetu Olugboja [1982], Queenćs Bench [1981] All England Law Reports 443, optuženi i njegov prijatelj su odvezli kolima dve tinejdžerke. Umesto da ih odvezu kući, odvezli su ih u jednu drugu kuću u  kojoj  je  prijatelj  optuženog  silovao  jednu  od  devojaka,  kojoj  je bilo 16 godina. Nakon toga, i optuženi je imao seksualni odnos s njom. Rekao joj je da skine pantalone. Ona je to uradila jer je bila uplašena i soba je bila u mraku. Ona mu je rekla, „zašto me ne ostaviš na miru“. On ju je gurnuo na kauč i imao seksualni odnos s njom. Nije plakala niti se borila. Optuženi je osuđen za silovanje. Sudija lord Dan (Dunn) je izjavio: 
„[Porota]  bi  trebalo  da  obrati  pažnju  na  to  da  pristanku  ili  odsustvu  pri stanka treba dati uobičajeno značenje i, ako je potrebno, primera radi, da postoji razlika između pristanka i pokoravanja; svaki pristanak uključuje i pokoravanje, ali ni u kom slučaju to ne znači da samo pokoravanje podrazumeva pristanak... [Porota] bi trebalo da se usredsredi na stanje duha žrtve neposredno pre seksu alnog odnosa, uzimajući u obzir sve relevantne okolnosti, a posebno događanja koja su prethodila tom činu, kao i žrtvinu reakciju na iste koja ukazuje na to kako su ti događaji uticali na njeno stanje duha“. 

Prema nekim pravnim tumačenjim, uprkos predmetu Olugboja, malo je verovatno da  bi  tužilaštvo  pokrenulo  postupak  u  slučajevima  kada  se  žene pokore u okolnostima sa sličnom pshihičkom prinudom i namamljivanjem kao u predmetu Olugboja, ali bez pretnji.
Tužilaštvo, takođe, mora da dokaže mens rea za silovanje, odnosno da je počinilac znao da žrtva ne pristaje ili je pokazao nemar u odnosu na to da li ona pristaje ili ne. Smatra se da je počinilac nemaran ako „o tome uopšte nije razmišljao“, ili je svestan da drugo lice „možda nije pristalo ali je on ipak nastavio“ (R. protiv. Gardiner [1994] Criminal Law Reports 455). 
(v) Sjedinjene Američke Države

Pedeset država SAD definiše ono što se uobičajeno naziva „silovanje“ na nekoliko različitih načina, ali uprkos značajnim razlikama u formulaciji, sve države se fokusiraju na to da li je bilo pristanka. Posebno je ustanovljeno načelo da se od žrtve ne traži da dokaže da je pružala otpor kako bi dokazala da nije pristala na taj čin. Dovoljno je da dokaže da je verbalno izrazila neslaganje. U predmetu Commonwelth v.  Berkovitz  (641  A.2d  1161  (Pensilvanija,  1994)), optuženi  je  imao  seksualni  odnos  s  poznanicom  u  svojoj  sobi  u  studentskom domu iako je ona izgovarala reč „ne“ za vreme odnosa. Sudovi Pensilvanije su, u ovom predmetu, stali na stanovište da je nekoliko puta izrečeno „ne“ od strane žrtve dovoljan dokaz nepostojanja njenog pristanka.
U trideset sedam država, seksualni odnos bez pristanka, a bez pri mene sile kojoj se ne može odupreti (dodatna sila u poređenju s uobičajenom koja je potrebna da se izvrši seksualna penetracija) se izričito, po zakonu, smatra teškim krivičnim delom, seksualnim zločinom najvišeg reda, ili prekršajem. Iako se, prema formulacijama korišćenim u zakonima preostalih dvanaest država, čini da se može tražiti dokaz o primeni dodatne sile, sudovi u tih dvanaest država su prihvatili da je, na primer, zakonski uslov da se dokaže primena sile ispunjen u slučaju da optuženi samo gurne ili pritisne žrtvu nadole ili na neki drugi način fizički manipuliše njom; za utvrđivanje postojanja sile traži se odgovor na pitanje „da li je radnja izvršena protiv volje [žrtve]“ (Freeman v. State, 959 S.W.2d 401 (Arkanzas 1998)). Prema tome, „sila“ je utvrđena kada počinilac „pritisne svo jom telesnom težinom žrtvu“ i kada je počinilac „krupan“ i „snažan“, a žrtva „sitna“ i niska“ (State v. Coleman, 727 A.2d 246 (Konetikat, 1999) i State v. Plunkett, 934 P.2d 113 (Kanzas, 1997)). Vrhovni sud Nju Džersija je zaključio:  „[S]vaki čin seksualne penetracije .... bez potvrdne i slobodno izražene do zvole žrtve... je krivično delo seksualnog napada. Prema tome, fizička sila koja je veća od one koja je svojstvena činu seksualne penetracije se ne mora dokazati da bi penetracija bila nezakonita (U interesu M. T. S. (In the Interest of M. T. S.), 609 A.2d 1266, 1277 (N. J. 1992)).“
U prošlosti brojne države su tražile da žrtva dokaže pružanje „izu zetnog otpora“. Danas to više nije uslov. Samo dve države (Alabama i Zapadna Virdžinija) i dalje traže da žrtva seksualnog napada dokaže da je pružala „ozbi ljan“ otpor; ali one ne traže da žrtva pruža otpor ako veruje da pružanjem otpora neće ništa promeniti ili otpor može za posledicu da ima telesnu povredu (Richar ds v. State, 457 So.2d 893 (Alabama, 1985) – gde je dokazano pružanje ozbiljnog otpora njenim molbama da je ostavi i prekine).
Sudovi u Sjedinjenim Državama sve više uzimaju u obzir podatke re levantih naučnih mišljenja koji upućuju na to da žrtve seksualnih napada reagu ju na nepredvidive načine u uslovima psihičkog i fizičkog zlostavljanja. Na pri mer, Vrhovni sud Nju Džersija se 1992. godine, prilikom odustajanja od primene zahteva za dokazivanjem pružanja otpora u osudi za seksualni napad, pozvao na „empirijska istraživanja“ koja su osporila „pretpostavku da je najžešći otpor ili maksimalni otpor koji žrtva može da pruži najrazumija i najracionalnija reakcija na silovanje“. Tačno je da počinioci često pribegavaju suptilnim obilicima prinu de ili maltretiranju kada je to dovoljno da savladaju žrtve. U većini slučajeva silo vanja dece, primena sile nije ni potrebna da bi se postiglo potčinjavanje. Sudovi takođe  prihvataju  da  se  neke  žene  od  početka  seksualnog  napada  parališu  od straha pa nisu sposobne da pruže otpor (People v. Iniguez, 872 P.2d 1183, 1189 (Kalifornija, 1994)). 
(vi) Drugi pravni sistemi 

Interights je takođe podneo analize relevantnog prava Australije, Ka nade i Južnoafričke Republike, zaključujući da odsustvo saglasnosti predstavlja elemenat kojim se utvrđuje silovanje i seksualno zlostavljanje u ovim zemljama, pa se ne zahteva dokaz o primeni fizičke sile od strane počinioca niti o pruže nom otporu od strane žrtve.
B. Procena Suda 

1. Opšti pristup 

(a)  Postojanje pozitivne obaveze da se kazni silovanje i istraže slučajevi silovanja

S obzirom na prirodu i suštinu žalbi podnositeljke predstavke u ovom konkretnom predmetu, Sud je mišljenja da se one prvenstveno moraju razmotri ti u vezi sa članovima 3 i 8 Konvencije.
Sud ponavlja da obaveza prema članu 1 Konvencije Visokih strana ugovornica da obezbede svakom prava i slobode koje su predviđene Konvenci jom u okrivu njihove nadležnosti, uzeto skupa sa članom 3, zahteva da Visoka strana ugovornica preduzme sve predviđene mere kako bi obezbedila pojedin cima da, u okviru njene nadležnosti, ne budu predmet zlostavljanja, uključujući zlostavljanje od strane drugih privatnih pojedinaca (vidi A. v the United King dom, presuda od 23. septembra 1998. godine, Reports on Judgments and Deci sions 1998–VI, str. 2699, st. 22; Z. and Others v. the United Kingdom [GC], br. 29392/95, st. 73–75, ECHR 2001– V; i E. and Others v the United Kingdom, br. 33218/96, 26. novembar 2002. godine).
U skladu sa članom 8 Konvencije, pozitivne obaveze Države čine sa stavni deo prava na poštovanje privatnog života: ove obaveze mogu usloviti usva janje mera čak i u sferi odnosa između pojedinaca. Iako izbor sredstava kojima se obezbeđuje poštovanje člana 8 u oblasti zaštite od dela pojedinaca, u načelu u okviru polja slobodne procene države, delotvorno sprečavanje teških krivičnih dela kao što je silovanje, kada su u pitanju osnovne vrednosti i vitalni aspekti privatnog života, zahteva  delotvorne  odredbe  krivičnog  prava.  Posebno  deca  i drugi ugroženi pojedinci imaju pravo na delotvornu zaštitu (vidi X. and Y. v. The Netherlands, presuda od 26. marta 1985. godine, Series A No. 91. str. 11–13, st. 23–24 i 27, i August v. the United Kingdom (odl.), br. 36505/02, 21. januar 2003)
U više slučajeva, član 3 Konvencije utvrđuje pozitivnu obavezu drža ve da se sprovede zvanična istraga (vidi presudu u predmetu Assenov and others v. Bulgaria, presuda od 28. oktobra 1998, Reports 1998–VIII, str. 3290, st. 102). Ne može se smatrati da je ta pozitivna obaveza, u načelu, ograničena samo na slučajeve zlostavljanja od strane službenih lica države (videti, mutatis mutandis, Calvelli and Ciglio v. Italy [GC], br. 32967/96, ECHR 2002–I).
Dalje, Sud ne isključuje mogućnost da se pozitivna obaveza države u skladu sa članom 8 Konvencije koja pruža zaštitu fizičkog integriteta pojedinca može proširiti i na pitanja koja se odnose na delotvornost krivičnih istraga (vidi Osman v. the United Kingdom, presuda od 28. oktobra 1998, Reports 1998–VIII, str. 3164, st. 128).
Po tom osnovu, Sud smatra da države imaju pozitivnu obavezu koja je sastavni deo članova 3 i 8 Konvencije da donesu krivičnopravne odredbe koje predviđaju delotvorno kažnjavanje  dela  silovanja,  kao  i  da  ih  primenjuje  kroz sprovođenje delotvorne istrage i krivičnog gonjenja. 
(b)  Moderan koncept elemenata silovanja i njegov uticaj na suštinu pozitivne obaveze država da pruže adekvatnu zaštitu

U pogledu  načina  pružanja  adekvatne  zaštite  od  silovanja,  države svakako imaju široko polje slobodne procene. Posebno se moraju uzeti u obzir kultura, lokalne okolnosti i tradicionalni pristupi.
Odredbe Konvencije ipak određuju granice polja slobodne procene nacionalnih organa. Pošto  Konvencija  predstavlja  prvi  i  glavni  sistem  zaštite ljudskih prava, Sud u tumčenju njenih odredbi mora voditi računa o okolnostima koje  se  menjaju  unutar  država  ugovornica,  i  reagovati,  na  primer,  na  svako primećeno  odstupanje  od  standarda  koji  treba  da  se  postigne  (vidi  Christine Goodwin v. the United Kingdom [GC], br. 28957/95, st. 74, ECHR 2002–VI).
Sud konstatuje da se ranije, po zakonima i sudskoj praksi više zema lja, tražio dokaz o pružanju fizičkog otpora u slučajevima silovanja. Međutim, poslednjih decenija primećeno je da se u Evropi i nekim drugim delovima sveta jasno i sigurno napuštaju formalističke definicije i uska tumačenja zakona u ovoj oblasti (vidi gore stavove 88–108 i 126–147).
Prvo, čini se da zahtev da žrtva mora da pruži fizički otpor više nije prisutan u zakonodavstvima evropskih zemalja.
U državama precedentnog prava, u Evropi i drugde, pozivanje na pru žanje fizičkog otpora je izbrisano iz zakona i/ili sudske prakse (vidi stavove 98, 100 i 138–147– i to u Irskoj, Ujedinjenom Kraljevstvu, Sjedinjenim Američkim Državama i drugim zemljama). Irsko pravo izričito kaže da se ne može zaključiti da je postojao pristanak samo zato što nije pružen otpor (vidi gore stav 98).
U većini evropskih država s kontinentalnom pravnom tradicijom, de finicija silovanja sadrži reference na primenu nasilja i pretnji nasiljem od strane počinioca. Međutim, značajno je da se u sudskoj praksi i pravnoj teoriji odsustvo pristanka, a ne primena sile, smatraju konsitutivnim elementom krivičnog dela silovanja (vidi gore stavove 90–97, 99 i 130–137).
Belgijski zakon je izmenjen 1989. godine, tako da sada predviđa da svaki čin seksualne penetracije čini silovanje ako je izvršen nad osobom koja nija dala pristanak. Znači, iako „nasilje, prinuda ili lukavstvo“ i dalje stoje u zakonu kao radnje koje su kažnjive ukoliko se njima nameće radnja bez pristanka, nasi lje i/ili fizički otpor ne predstavljaju elemente silovanja u belgijskom pravu (vidi gore stavove 90 i 130–134)
Bez obzira na specifične formulacije u zakonima, u mnogim zemlja ma krivično gonjenje  seksualnih  radnji  bez  pristanka  se  u  praksi  sprovodi  na osnovu  tumačenja  relevantnih  zakonskih  pojmova  („prinuda“,  „nasilje“,  „pret nja“, „lukavstvoprevara“, „prepad“ i drugi) i kroz procenu dokaza s većim razu mevanjem konteksta događaja (vidi gore stavove 95 i 130–147).
Sud takođe konstatuje da su se države članice Saveta Evrope, preko Komiteta ministara saglasile da je kažnjavanje seksualnih radnji bez pristanka, „[uključujući] i slučaje kada žrtva ne pokazuje znake otpora“, neophodno radi delotvorne zaštite žena od nasilja (vidi gore stav 101), i tražile da se hitno spro vedu dalje reforme u ovoj oblasti.
U međunarodnom krivičnom pravu je nedavno priznato da sila nije element silovanja, kao i da je iskorišćavanje prinudnih okolnosti za vršenje sek sualnih radnji kažnjivo. Međunarodni krivični sud za bivšu Jugoslaviju je stao na stanovište da u međunarodnom krivičnom pravu svaka seksualna penetracija bez pristanka žrtve čini silovanje, da se pristanak mora dati dobrovoljno, slobod nom voljom i prema proceni datih okolnosti (vidi gore stavove 102–107). Iako je gornja definicija formulisana za poseban kontekst silovanja koja su počinjena protiv stanovništva u uslovima oružanih sukoba, ona takođe odražava univerzal ni trend u vezi s pitanjem da li je bilo pristanka kao suštinskog elementa silova nja i seksualnog zlostavljanja.
Prema mišljenju zainteresovane strane, došlo je do promene u shva tanju načina na koji žrtva doživljava silovanje, što pokazuje da žrtve silovanja i seksualnog zlostavljanja – posebno maloletne devojke – često ne pružaju nikakav fizički otpor zbog raznih psiholoških faktora, ili zato što se boje da će počinilac upotrebiti silu.
Štaviše, razvoj  prava  i  prakse  u  ovoj  oblasti  ukazuju  na  evoluciju društva  ka  delotvornoj  pravičnosti  i  poštovanju  seksualne  autonomije  svakog pojedinca.
U svetlu gore navedenog, Sud je uveren da svaki rigidan pristup u krivičnom gonjenju seksualnih krivičnih dela, kao što je traženje dokaza o pru žanju fizičkog otpora u svim okolnostima, dovodi do opasnosti da određene vr ste silovanja ostanu nekažnjene, čime se ugrožava delotvorna zaštita seksualne autonomije pojedinca. U skladu sa savremenim standardima i trendovima u ovoj oblasti, pozitivne obaveze država članica prema članovima 3 i 8 Konvencije se moraju posmatrati kao zahtev za kažnjavanjem i delotvornim gonjenjem svakog seksualnog čina izvršenog bez saglasnosti žrtve, uključujući i slučajeve kada žr tva nije pružala fizički otpor.
(c)   Zadatak Suda po ovom predmetu

U svetlu  gore  navedenog,  zadatak  Suda  je  da  ispita  da  li  su,  ili  ne zakonodavstvo i praksa koji se osporavaju, i njihova primena u ovom predmetu, u kombinaciji s navodnim propustima u istrazi, imali značajne propuste koji su doveli do kršenja pozitivne obaveze tužene države prema članovima 3 i 8 Konvencije.
Predmet koji je podnesen Sudu se svodi na gore navedena pitanja. Za datak suda nije da razmatra navode o greškama i izolovanim propustima istrage; on ne može da zameni domaće nadležne organe u oceni činjenica ovog slučaja; niti može da odlučuje o krivičnoj odgovornosti navodnih počinilaca.
2. Primena pristupa Suda 

Podnositeljka predstavke je navela da je pristup nadležnih organa, u njenom slučaju, bio zasnovan na manjkavom zakonodavstvu i da odslikava pre dominantnu praksu da se krivično gone samo počinioci silovanja u slučajevima kada postoji dokaz o pružanju fizičkog otpora.
Sud zapaža da član 152 stav 1 bugarskog krivičnog zakonika ne sadr ži nikakav zahtev za postojanjem fizičkog otpora žrtve, i definiše delo silovanja na način koji se ne razlikuje znatno od formulacija koji se nalaze u zakonima drugih država članica. Kako je gore rečeno, mnogi pravni sistemi i dalje definišu silovanje ukazivanjem na sredstva kojima počinilac pribegava da pokori žrtvu (vidi gore stavove 77 i 88–100).
Međutim, ono što je odlučujuće jeste značenje koje se daje pojmo vima kao što su „sila“ ili „pretnje“ i drugim izrazima koje se koriste u pravnim definicijama. Na primer, u nekim pravnim sistemima, u slučajevima silovanja, smatra se da je primena „sile“ utvrđena već samom činjenicom da je počinilac izvršio seksualnu radnju bez pristanka žrtve, ili zato što je bez njenog pristanka držao žrtvu i manipulisao njenim telom kako bi izvršio seksualni čin. Kao što je gore rečeno, uprkos razlikama u zakonskim rešenjima sudovi više zemalja su proširili tumačenje s ciljem da se obuhvate sve seksualne radnje do kojih je došlo bez pristanka žrtve (vidi stavove 95 i 130–147).
U ovom predmetu, u odsustvu sudske prakse koja se eksplicitno bavi pitanjem da li je prema bugaraskom pravu svaki seksualni čin koji je izvršen bez pristanka žrtve kažnjiv, teško je doneti opšte zaključke po ovom pitanju samo na osnovu presuda Vrhovnog suda i objavljenih pravnih naučnih radova (vidi gore stavove 75–85). Utvrđivanje postojanja prinude u svakom konkretnom slučaju zavisi od sudske procene činjenica. Dodatna teškoća je nepostojanje pouzdanog proučavanja prakse organa gonjena u slučajevima koji nikad nisu stigli u sud.
Pored svega   navedenog,   treba   reći   da   Država   nije   mogla   da obezbedi  kopije  presuda  ili  pravnih  komentara  koji  sadrže  jasno  neslaganje  s restriktivnim pristupom u postupku krivičnog gonjenja krivičnih dela silovanja. Takođe,  prethodne  napomene  Države  koje  se  odnose  na  elemente  krivičnog dela silovanja u bugarskom pravu nisu bile dosledne i jasne (vidi gore stavove 122–123). Konačno, činjenica da velika većina presuda Vrhovnog suda o kojima je Sud izvešten, a koje su se odnosile na silovanja koja su izvršena uz primenu nasilja  (osim  onih  u  kojima  je  žrtva  bila  fizički  ili  psihički  nesposobna),  iako nisu odlučujuće, može se shvatiti kao pokazatelj da je u većini slučajeva u kojima je  ustanovljenja  mala  ili  nikakva  primena  fizičke  sile  i  pružanje  otpora  nije pokrenut krivični postupak (vidi gore stavove 74–85, 113, 122 i 123).
Sud nema obavezu da pronađe uverljive odgovore o praksi bugarskih nadležnih organa u slučajevima silovanja. Za svrhu razmatranja ovog predmeta dovoljno je to što se izjava podnositeljke predstavke o restriktivnoj praksi zasniva na razumnim argumentima, kao i da nije osporena od strane Države.
U pogledu konkretnih činjenica slučaja podnositeljke predstavke, Sud konstatuje da je u toku istrage saslušano više svedoka, kao i da je tražen izveštaj veštaka, psihologa i  psihijatra.  Slučaj  je  istražen,  tužioci  su  obrazložili  svoje odluke i objasnili u određenoj meri svoje stavove (vidi gore stavove 44–65).
Sud priznaje da su bugarski organi imali težak zadatak s obzirom da su se suočili s dve suprotne verzije događaja i s malo „direktnih“ dokaza. Sud ne potcenjuje napor koji su uložili istražni organi i tužilaštvo radeći na ovom predmetu.
Ipak, Sud konstatuje da je postojanje dve nepomirljive verzije o činje nicama zahtevalo da se, imajući u vidu kontekst, proceni verodostojnosti datih izajava, kao i potvrde datih okolnosti. Međutim, malo je učinjeno na proveri kre dibiliteta verzija o događajima koji su dali P. i A. i svedoci koje su oni predložili. Ovo se posebno odnosi na svedoke čiji su iskazi bili protivrečni, kao na primer gđe. T. i g. M, koji nisu bili suočeni. Ništa nije učinjeno da se preciznije ustanovi hronološki  tok  događaja.  Podnosiocu  predstavke  i  njenom  advokatu  nije  data mogućnost da ispitaju svedoke koje je ona optužila za lažno svedočenje. Tužioci se nisu uopšte osvrnuli na pitanje da li je verzija koju su dali P. i A. verodostoj na, iako su neke od njihovih izjava zahtevale pozornost, kao što je tvrdnja da je podnositeljka predstavke, u to vreme stara 14 godine, počela da miluje A. samo nekoliko minuta pošto je imala seksualni odnos s drugim muškarcem (vidi gore stavove 16–65).
Stoga, Sud je mišljenja da su nadležni organi propustili da istraže mo gućnosti koje su im bile na raspolaganju za utvrđivanje datih okolonosti, kao i da nisu dovoljno procenili verodostojnost datih protivrečnih izjava.
Od velikog je značaja je to da je razlog za ovakav propust očigledno mišljenje istražnog organa i tužilaštva da ono što se desilo predstavlja „silovanje na sastanku“, jer u odsustvu „direktnih“ dokaza silovanja kao što su tragovi nasi lja, pružanja otpora ili zvanja u pomoć, na osnovu procene datih okolnosti nisu mogli zaključiti da nije postojao pristanak žrtve, pa shodno tome, ni krivično delo silovanja. Ovakav stav je očigledno posledica mišljenja istražitelja, a poseb no odluke regionalnog tužioca od 13. maja 1997. godine i odluke glavnog javnog tužioca od 24. juna 1997. godine (vidi gore stavove 55, 60, 61 i 65).
Pored toga, čini se da tužioci nisu isključili mogućnost da podnositeljka predstavke možda nije dala pristanak, ali da su zauzeli stav da se, u svakom slučaju, u odsustvu dokaza o pružanju otpora, ne može dokazati da su počinioci shvatili da podnositeljka predstavke nije pristala (vidi, tekst odluke tužioca, gore stavovi 64 i 65). Tužioci nisu iskoristili mogućnost da dokažu mens rea počinilaca procenom svih datih okolnosti, kao što je dokaz da su namerno prevarili podnositeljku pred stavke kako bi je odveli u napuštenu oblast i time stvorili okolnost prinude, kao i procenjivenjem verodostojnosti izjava o činjenicima koje su dali tri muškarca i svedoci koje su oni predložili (vidi gore stavove 21, 63 i 66–68).
Sud je  mišljenja  da  su,  iako  je  ponekad  u  praksi  teško  dokazati nepostojanje  pristanka  u  odsustvu  „direktnih“  dokaza  o  silovanju  kao  što  su tragovi primene sile ili očevici, vlasti dužne da istraže sve činjenice i odlučuju na osnovu procene svih datih okolnosti. Istraga i zaključci se moraju usredsrediti na pitanje da li je žrtva pristala.
U slučaju podnositeljke predstavke ovo nije učinjeno. Sud smatra da je propust organa, da u ovom slučaju dovoljno istraže date okolnosti, posledica toga što su davali prevelik značaj „direktnim“ dokazima silovanja. Njihov pristup, u ovom konkretnom  predmetu,  bio  je  restriktivan  i  takav  da  su  praktično izjednačavali „otpor“ sa statusom najvažnijeg elementa krivičnog dela.
Uz to, vlastima se može uputiti kritika zato što su dali premali značaj konkretnoj bespomoćnosti mladih osoba, kao i posebnim psihološkim faktorima koji postoje u slučajevima silovanja maloletnika (vidi gore stavove 58–60). 
Pored toga, istraga se sprovela sa značajnim zakašnjenjem (vidi gore stavove 44–46).
Sve u svemu, bez davanja mišljenja o krivici P. i A, Sud smatra da istraga koja je sprovedena u slučaju podnositeljke predstavke, a posebno pristup istražnih organa i tužilaštva u ovom slučaju, nije ispunila zahteve iz pozitivnih obaveza države – posmatrano u svetlu relevantnih savremenih standarda u upo rednom i međunarodnom pravu – da se ustanovi i delotvorno primeni sistem krivičnog sankcionisanja svih oblika silovanja i seksualnog zlostavljanja.
Što se tiče argumenta Države da nacionalni pravni sistem pruža mo gućnost pokretanja građanske tužbe za naknadu štete protiv počinilaca, Sud kon statuje da ta tvrdnja nije potkrepljena dokazima. U svakom slučaju, kako je gore rečeno, delotvorna zaštita od silovanja i seksualnog zlostavljanja zahteva postoja nje mera koje su po prirodi krivičnopravne (vidi gore stavove 124 i 148–53).
Stoga, Sud konstatuje da je u ovom predmetu došlo do kršenja pozi tivne obaveze tužene Države kako po osnovu člana 3, tako i po osnovu člana 13 Konvencije.
II NAVODNO KRŠENJE ČLANA 14 KONVENCIJE 

Upoređivanjem članova 157 stav 2 i 152 bugarskog Krivičnog zako nika, koji se odnose na starosnu granicu za davanje pristanka na seksualni čin, podnositeljka predstavke se žalila da zakon pruža bolju zaštitu od silovanja „ho moseksualnoj deci“ nego „heteroseksualnoj“.
Član 14 Konvencije glasi: 

„Uživanje  prava  i  sloboda  predviđenih  ovom  Konvencijom  obezbeđuje  se bez diskriminacije po bilo kom osnovu, kao što su pol, rasa, boja kože, jezik, ve roispovest, političko ili drugo mišljenje, nacionalno ili socijalno poreklo, veza s nekom nacionalnom manjinom, imovno stanje, rođenje ili drugi status“.

U svetlu gore navedenih nalaza, Sud je mišljenja da nije neophodno da razmatra žalbu po osnovu člana 14 Konvencije.
III. PRIMENA ČLANA 41 KONVENCIJE 

Član 41 Konvencije predviđa: 
„Kada sud utvrdi prekršaj Konvencije ili protokola uz nju, a unutrašnje pra vo Visoke strane ugovornice u pitanju omogućava samo delimičnu odštetu, Sud će, ako je to potrebno, pružiti pravično zadovoljenje oštećenoj stranci“.

A. Šteta 

Podnositeljka predstavke je izjavila da ona i dalje, posle toliko godina od silovanja, trpi psihološku traumu. U velikoj meri to je posledica činjenice da joj relevantno pravo i praksa nisu pružili delotvorno zaštitu. Pored toga, istraga u ovom slučaju je bila manjkava, čime je ona postala žrtva istrage.
Po tom osnovu, pozivajući se na nekoliko presuda Suda u slučajevima seksualnog zlostavljanja, podnositeljka predstavke je tražila 20.000 evra (EUR) na ime nematerijalne štete.
Država je izjavila da je traženi iznos preteran.
Sud je mišljenja da je podnositeljka predstavke sigurno pretrpela bol i psihičku traumu što je  bar  donekle posledica  propusta  u  pristupu nadležnih organa u ovom slučaju. Nakon procene na osnovu pravičnosti, Sud određuje na knadu od EUR 8.000 u njenu korist.
B. Sudski i drugi troškovi 

Podnositeljka predstavke je tražila EUR 4.740 za ukupno 118.5 sati angažovanja advokata na ovom slučaju, po tarifi od EUR 40 po satu. Ona je pod nela Sudu ugovor koji je njena majka sklopila s njenim advokatom 2003. godine, kao i specifikaciju utrošenog vremena. Advokat podnositeljke predstavke je obja snio da je ugovor o honoraru potpisala njena majka zato što ga je prvobitno ona angažovala, s obzirom da je podnositeljka predstavke u to vreme bila maloletna.
Država je izjavila da ugovor o naknadi nije validan jer je podnositelj ka predstavke napunila 18 godina u septembru 1998. godine i da od tada njena majka nije imala pravo da postupa u njeno ime. Čak i u vreme kada je postignut prvi usmeni dogovor između majke i advokata, podnositeljka predstavke je ima le više od  14  godina,  pa  je  prema  bugarskom  zakonu,  imala  pravo  da  obavlja pravne radnje uz odobrenje majke.
Država je takođe izjavila da su se strane dogovorile o tarifi od EUR 40 po satu, u završnoj fazi postupka, a to znači da je dogovorena visoka artbitrer na naknada. U „drugim okolnostima“ podnositeljka predstavke ne bi prihvatila da plaća ovakav iznos.
Prema ustanovljenoj praksi Suda, troškovi se neće određivati u skladu sa članom 41 Konvencije, osim ako se ne utvrdi da su oni stvarno nastali i bili neophodni, kao i da su razumni u pogledu iznosa. Dalje, troškovi se mogu nado knaditi samo u meri u kojoj se odnose na utvrđene povrede (vidi Beyele v. Italy (pravično zadovoljenje) [GC], br. 33202/96, st. 27, 28. maj 2002).
Država nije osporila činjenicu da je advokat podnositeljke predstavke obavljao pravni posao u ovom slučaju, pošto je dobio punomoćje 27. novembra 1997. godine, koje su potpisale podnositeljka predstavke i njena majka, a u vre me kada je podnositeljka predstavke još uvek bila maloletna (vidi gore stavove 2 i 9). Nije se tvrdilo da je podnositeljka predstavke osporavala troškove njenog advokata, odnosno iznose koje mu je plaćala, niti da se traženi trošak ne odnosi na kršenje koje je utvrđeno u ovom predmetu. U takvim okolnostima, ne postoji sumnja da su traženi pravni troškovi stvarno nastali.
Država nije stavila prigovor na predočeni broj sati rada advokata. Da lje, Sud smatra da tarifa po satu od EUR 40 nije preterano visoka. Shodno tome, pošto je umanjio traženi iznos za EUR 630 koliko je primljeno na ime pravne pomoći, Sud presuđuje iznos od EUR 4,110 na ime troškova.
C. Zatezna kamata 

Sud smatra  da  je  prihvatljivo  da  se  zatezna  kamata  obračuna  po marginalnoj stopi za pozajmice Evropske centralne banke, na koju se dodaju tri procentna poena.
 

IZ NAVEDENIH RAZLOGA, SUD JEDNOGLASNO 

Odlučuje da je tužena Država prekršila svoje pozitivne obaveze prema članovima 3 i 8 Konvencije;
Odlučuje da nije nastalo posebno pitanje prema članu 13 Konvencije;
Odlučuje da  nije  potrebno  ispitati  žalbe  podnositeljke  predstavke  u odnosu na član 14 Konvencije;
Odlučuje
(a)   da tužena Država plati podnosiocu predstavke, u roku od tri meseca od dana kada presuda postane konačna, u skladu sa članom 44 stav 2 Konvencije, sledeće iznose, koji će se promeniti u nacionalnu valutu tužene Države po važećem kursu na dan izmirenja:

(i)  EUR 8.000 (osam hiljada evra) na ime nematerijalne štete;

(ii) EUR 4.110 (četiri hiljade stodeset evra) na ime sudskih i drugih troškova;

(iii) sve poreze koji se plaćaju na gore navedene iznose;

(b)  da  se  po  isteku  gore  navedenog  roka  od  tri  meseca  do  momenta izmirenja  obračunava  i  naplaćuje  kamata  po  stopi  koja  je  jednaka marginalnoj   stopi   za   zajmove   Evropske   centralne   banke   tokom perioda kašnjenja, uvećana za tri procentna poena.

Odbacuje ostatak zahteva podnositeljke predstavke za pravično zado voljenje.
 

Sačinjeno  na  engleskom  jeziku  i  pismeno  potvrđeno  4.  decembra  2003. godine u skladu s pravilom 77, stavovi 2 i 3 Poslovnika Suda.

 

Soren Nielsen                                                                 Kristos Rozakis

Zamenik sekretara                                                                   Predsednik

 

U skladu sa članom 45 stav 2 Konvencije i pravilom 74 Poslovnika Suda, uz ovu presudu priloženo je i saglasno mišljenje gđe Tulkens.

 

R. S. N.
 

SAGLASNO MIŠLJENJE SUDIJE TULKENS (prevod)

 

U ovom izuzetno osetljivom i delikatnom slučaju, želim samo da dodam nekoliko svojih zapažanja.

Verujem da je bilo značajno da Sud razmotri predmet kako na osnovu člana 3, tako i na osnovu člana 8 Konvencije. Silovanje narušava ne samo lični integritet (kako fizički, tako i psihički) koji se garantuje članom 3 Konvencije, već i pravo na autonomiju kao sastavnog dela prava na poštovanje privatnog ži vota koje se garantuje članom 8 Konvencije.
U potpunosti se slažem s generalnim pristupom Suda (vidi stavove 148 et. seq. presude), kao i s načinom na koji je primenjen u ovom predmetu (vidi stavove 169 et seq.). Jedino pitanje koje želim da pojasnim odnosi se na prime nu krivičnopravnih lekova. Oslanjajući se posebno na predmet X. and Y. v. the Netherlands (presuda od 26. marta 1985. godine, Series A No. 91), Sud smatra da države „imaju pozitivnu obavezu sadržanu u članovima 3 i 8 Konvencije da usvoje krivičnopravne odredbe za delotvorno kažnjavanje silovanja“ (vidi stav 153). Pribegavanje krivičnopravnim odredbama je prihvatljivo kada se radi o prestupima ove vrste. Međutim, važno je naglasiti na još opštijem nivou, kao što je sam Sud učinio u predmetu X. and Y. v. the Netherlands, da „pribegavanje kri vičnom pravu nije nužno jedino rešenje“ (str. 12, st. 24 in fine). Moje mišljenje je da krivični postupci treba da ostanu, kako u teoriji tako i u praksi, kao poslednje rešenje ili supsidijarni pravni lek, i da njihovo koriščenje, čak i u kontekstu po zitivnih obaveza, traži određeni stepen „uzdržanosti“. Što se tiče pretpostavke da su krivičnopravni lekovi, u svakom slučaju, najefikasniji za prevenciju, mišljenje iz Izveštaja o dekriminalizaciji Evropskog komiteta za probleme kriminala uka zuje na to da delotvornost opšte prevencije koja se zasniva na krivičnom pravu zavisi od više faktora i da takav pristup „nije jedini način za sprečavanje neželje nog ponašanja“.1)
Rekavši to, u ovom predmetu, kao i u slučaju X. and Y. v. the Nether lands (str. 13, st. 27), kada država jednom izabere sistem zaštite koji je zasnovan na krivičnom zakonu, svakako je od osnovnog značaja da se relevantne krivične odredbe u potpunosti i rigorozno primenjuju kako bi se omogućilo da podnosi teljka predstavke ima praktičnu i delotvorno zaštitu. S tim u vezi, zapažanje Suda da se u ovom predmetu „istraga i zaključci istrage moraju usredsrediti na pitanje da li je žrtva pristala ili ne“ (vidi stav 181 ove presude), je po mom mišljenju od fundamentalnog značaja.